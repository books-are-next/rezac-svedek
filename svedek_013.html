<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA DEVÁTÁ Druhá měsíčná noc">
    <meta name="apple-mobile-web-app-capable" content="yes">
    <title>KAPITOLA DEVÁTÁ Druhá měsíčná noc</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Václav Řezáč: Svědek">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Svědek">
    <meta property="og:title" content="Svědek">
    <meta property="og:type" content="book">
    <meta property="og:book:author" content="Václav Řezáč">
    <meta property="twitter:title" content="Václav Řezáč: Svědek">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./svedek_012.html">
    <link rel="next" href="./about.html">
    <meta name="nb-order" content="9">
    <link rel="self" href="svedek_013.html">
    <meta name="nb-identifier" content="rezac-svedek-4ef65bf">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="7346" data-nb-chars="42550">
    <nav role="doc-toc">
      <ul class="plain section">
        <li><a href="svedek_005.html">Měsíčná noc</a></li>
        <li><a href="svedek_006.html">Bratři</a></li>
        <li><a href="svedek_007.html">Zahradní slavnost</a></li>
        <li><a href="svedek_008.html">Starostovo odpoledne</a></li>
        <li><a href="svedek_009.html">Nepřekročitelná hranice</a></li>
        <li><a href="svedek_010.html">Všechny cesty vedou na náměstí</a></li>
        <li><a href="svedek_011.html">Zvon spravedlivého</a></li>
        <li><a href="svedek_012.html">Hořící strom</a></li>
        <li><a href="svedek_013.html">Druhá měsíčná noc</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./svedek_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="33"><span class="idea" data-nb-ref-number="1" id="idea1" data-nb-words="5" data-nb-chars="33">KAPITOLA DEVÁTÁ Druhá měsíčná noc</span></h1>
        <section>
          <p class="chunk" data-nb-ref-number="2" data-nb-words="55" data-nb-chars="369"><span class="idea" data-nb-ref-number="2" id="idea2" data-nb-words="55" data-nb-chars="369">Večer přijde rychle po&nbsp;tom bouřlivém odpoledni. Studený vzduch protahuje ulicemi, zátopy se&nbsp;vsákly a&nbsp;vytratily, jen místy ještě blýskají osamělé kaluže v&nbsp;proláklinách dlažby. Zbytky dusna se&nbsp;poschovávaly ve&nbsp;zdech bytů a&nbsp;všechna okna v&nbsp;Bytni jsou zotvírána, aby je&nbsp;vydala nemilosrdnému nepříteli. Chladné vůně bloudí městem jako polibky zrazené láskou, jež pozbyla žáru.</span></p>
          <p class="chunk" data-nb-ref-number="3" data-nb-words="67" data-nb-chars="428"><span class="idea" data-nb-ref-number="3" id="idea3" data-nb-words="67" data-nb-chars="428">Z&nbsp;černavých par daleko na&nbsp;východním obzoru se&nbsp;vznese veliký rudý měsíc. Stoupá rychleji, než tma stačí prosakovat oblohou, a&nbsp;jeho tvář žloutne a&nbsp;bělá. Rozptýlená mračna, přetahující po&nbsp;nebi jako čety ztracené svému hlavnímu voji, jsou jím neodolatelně přitahována. Vrhají se&nbsp;na&nbsp;tu&nbsp;pokladnici, přeplněnou zářícím kovem, ale vítr je&nbsp;žene dál a&nbsp;měsíc vyplouvá neporušený z&nbsp;jejich dravých nájezdů, aby pokračoval ve&nbsp;své klamavé hře.</span></p>
          <p class="chunk" data-nb-ref-number="4" data-nb-words="144" data-nb-chars="862"><span class="idea" data-nb-ref-number="4" id="idea4" data-nb-words="144" data-nb-chars="862">Strážník Tlachač s&nbsp;rukou v&nbsp;černé pásce přechází náměstím na&nbsp;své první noční obchůzce po&nbsp;nedávném zranění. Když se&nbsp;dopoled­ne objevil na&nbsp;byteňských ulicích, lidé za&nbsp;ním běhali, vábili ho&nbsp;na&nbsp;skleničku, dychtiví čepovat historku u&nbsp;pramene a&nbsp;oslavovat jeho hrdinství. Ale Tlachač jim uhýbal, a&nbsp;když se&nbsp;přece nějakému neodbytovi podařilo přidržet si&nbsp;ho&nbsp;za&nbsp;knoflík, napovídal toho asi tolik jako vánoční kapr. Copak to&nbsp;není dost, že&nbsp;smí ještě nosit uniformu po&nbsp;tom, co&nbsp;vyvedl s&nbsp;Harazimovými zámky? Je&nbsp;ostatně přesvědčen, že&nbsp;si&nbsp;ji&nbsp;znovu vysloužil více svým doznáním než tím, že&nbsp;dostal Karlíčka Nykla. Jenom dva lidé v&nbsp;Bytni vědí celou pravdu a&nbsp;ti ji&nbsp;vezmou s&nbsp;sebou do&nbsp;hrobu právě tak jako on. Kápl jim božskou, když se&nbsp;sešli návštěvou u&nbsp;jeho lůžka. A&nbsp;kupodivu, ačkoli to&nbsp;neočekával, ani starosta, ani děkan Brůžek nepovažovali jeho vyprávění za&nbsp;snůšku zmatených výmluv.</span></p>
          <p class="chunk" data-nb-ref-number="5" data-nb-words="147" data-nb-chars="849"><span class="idea" data-nb-ref-number="5" id="idea5" data-nb-words="147" data-nb-chars="849">Měsíc stojí přímo nad náměstím a&nbsp;klouže zvolna za&nbsp;střechy na&nbsp;jeho západní straně. Není ještě deset hodin a&nbsp;ulice už&nbsp;jsou, jako bys je&nbsp;vymetl. Strážník se&nbsp;zastavil nad kaluží a&nbsp;pozoruje v&nbsp;ní, jak oblá měsíční tvář je&nbsp;pohlcována velrybím oblakem, jak prosvětluje to&nbsp;mlžné tělo, až&nbsp;zlatě září po&nbsp;okrajích, a&nbsp;opět je&nbsp;opouští, zdánlivě jasnější, bohatší světlem a&nbsp;kulatější, jako by&nbsp;prošla nějakou očistnou a&nbsp;sílicí lázní. Náměstí zastřené na&nbsp;chvíli polotmou vystoupí znovu v&nbsp;měkkém světle. Ta&nbsp;hra na&nbsp;schovávanou zneklidňuje strážníka. Jeho rána v&nbsp;paži je&nbsp;už&nbsp;téměř zhojena, třeba v&nbsp;ní občas zaryje bolest, jako by&nbsp;do&nbsp;ní&nbsp;nůž znovu vjížděl, ale jeho duch je&nbsp;otřesen a&nbsp;nedovede najít bývalou rovnováhu. Vzpomene si&nbsp;na&nbsp;děkanova slova o&nbsp;tom, co&nbsp;se&nbsp;skrývá ve&nbsp;světle. Dnes, napadá ho, ať&nbsp;je&nbsp;to&nbsp;cokoliv, může si&nbsp;vybrat, neboť tma a&nbsp;světlo se&nbsp;rovnoměrně střídají.</span></p>
          <p class="chunk" data-nb-ref-number="6" data-nb-words="204" data-nb-chars="1257"><span class="idea" data-nb-ref-number="6" id="idea6" data-nb-words="204" data-nb-chars="1257">Větrná noc letí nad střechami a&nbsp;měsíc si&nbsp;probíjí cestu proti jejímu proudu. Poklidná píseň kašny zní přerývaně, jak vítr každou chvíli přetrhne některý z&nbsp;jejích pramenů, neviditelný sbor stromů v&nbsp;zahradách vzdychá a&nbsp;úpí, varhany lomenic se&nbsp;rozehrávají a&nbsp;opět zmlkají, z&nbsp;divadelního sálu v&nbsp;radnici zaznívá klavír a&nbsp;dívčí zpěv, jak se&nbsp;tam zkouší na&nbsp;odloženou akademii na&nbsp;počest neznámému dárci nového chudobince, i&nbsp;psi jsou znepokojeni, poštěkávají a&nbsp;občas některý z&nbsp;nich dlouze zavyje. Noc nemá klidu, spěchá někam nebo se&nbsp;něčeho bojí a&nbsp;utíká před tím. Strážník se&nbsp;každou chvíli otáčí; snad to&nbsp;klapou jen uvolněné tašky na&nbsp;střechách. Skrblík v&nbsp;radničních hodinách se&nbsp;proměnil v&nbsp;hazardního hráče; hází širokým rozmachem naschráněných deset zlaťáků na&nbsp;hrací stůl noci; ale vítr shrábne s&nbsp;pohrdavým smíchem tu&nbsp;předem prohranou sázku. Krátce potom se&nbsp;vyhrne ze&nbsp;vrat radnice lomozný mužský hlouček a&nbsp;rozpadne se&nbsp;s&nbsp;pozdravným pokřikováním. Někteří zmizí v&nbsp;osvětlených dveřích Radničního sklepa, na&nbsp;jiné kývá hotel U&nbsp;Koníčka a&nbsp;ti, co&nbsp;drží groš nebo se&nbsp;bojí ženských řečí, tíhnou k&nbsp;domovu. To&nbsp;se&nbsp;skončilo zasedání městské rady. Ten, co&nbsp;si&nbsp;to&nbsp;namířil sám napříč náměstím, je&nbsp;starosta Nolč. Strážník srazí podpatky s&nbsp;hlučným klapnutím a&nbsp;zdraví s&nbsp;rukou u&nbsp;štítku čepice.</span></p>
          <p class="chunk" data-nb-ref-number="7" data-nb-words="17" data-nb-chars="101"><span class="idea" data-nb-ref-number="7" id="idea7" data-nb-words="17" data-nb-chars="101">– Pohov, kamaráde, řekne starosta s&nbsp;úsměvem a&nbsp;podává mu&nbsp;ruku, což uvede Tlachače do&nbsp;značných rozpaků.</span></p>
          <p class="chunk" data-nb-ref-number="8" data-nb-words="28" data-nb-chars="138"><span class="idea" data-nb-ref-number="8" id="idea8" data-nb-words="28" data-nb-chars="138">– A&nbsp;vítám vás do&nbsp;služby. Teď se&nbsp;mi&nbsp;zdá, že&nbsp;Byteň je&nbsp;zase Bytní a&nbsp;že její obyvatelé mohou opět klidně spát, když vy&nbsp;střežíte jejich spánek.</span></p>
          <p class="chunk" data-nb-ref-number="9" data-nb-words="15" data-nb-chars="88"><span class="idea" data-nb-ref-number="9" id="idea9" data-nb-words="15" data-nb-chars="88">– Neohlídal jsem je&nbsp;ani sám před sebou, odpoví strážník s&nbsp;nezhojeným dosud pocitem viny.</span></p>
          <p class="chunk" data-nb-ref-number="10" data-nb-words="19" data-nb-chars="111"><span class="idea" data-nb-ref-number="10" id="idea10" data-nb-words="19" data-nb-chars="111">– Tiše, Tlachači, tiše, řekne starosta a&nbsp;zdvihne varovně prst. To&nbsp;už&nbsp;jsme přece pochovali. Nač to&nbsp;znovu křísit?</span></p>
          <p class="chunk" data-nb-ref-number="11" data-nb-words="40" data-nb-chars="202"><span class="idea" data-nb-ref-number="11" id="idea11" data-nb-words="40" data-nb-chars="202">– Ve&nbsp;mně už&nbsp;to&nbsp;nepřestane vrtat do&nbsp;smrti, namítne Tlachač zarytě. Ale když jsem se&nbsp;zklamal v&nbsp;sobě, jak mám věřit druhým? To&nbsp;je&nbsp;to&nbsp;nejhorší. Chodím tu&nbsp;dnes a&nbsp;pořád větřím, jako by&nbsp;se&nbsp;mělo zase něco stát.</span></p>
          <p class="chunk" data-nb-ref-number="12" data-nb-words="11" data-nb-chars="74"><span class="idea" data-nb-ref-number="12" id="idea12" data-nb-words="11" data-nb-chars="74">Zaváhá chvíli, jako by&nbsp;hnětl nepoddajnou myšlenku a&nbsp;sháněl rozběhlá slova.</span></p>
          <p class="chunk" data-nb-ref-number="13" data-nb-words="9" data-nb-chars="59"><span class="idea" data-nb-ref-number="13" id="idea13" data-nb-words="9" data-nb-chars="59">– Něco, co&nbsp;člověk neuhlídá očima, kdyby byl sebeopatrnější.</span></p>
          <p class="chunk" data-nb-ref-number="14" data-nb-words="12" data-nb-chars="78"><span class="idea" data-nb-ref-number="14" id="idea14" data-nb-words="12" data-nb-chars="78">Starosta pozdvihne ruku k&nbsp;bradě a&nbsp;strnisko vousů zapraská hlasitěji než jindy.</span></p>
          <p class="chunk" data-nb-ref-number="15" data-nb-words="15" data-nb-chars="89"><span class="idea" data-nb-ref-number="15" id="idea15" data-nb-words="15" data-nb-chars="89">– To&nbsp;dělají nervy, kamaráde. Prošel jste pořádným otřesem a&nbsp;dnes jste poprvé na&nbsp;obchůzce.</span></p>
          <p class="chunk" data-nb-ref-number="16" data-nb-words="31" data-nb-chars="177"><span class="idea" data-nb-ref-number="16" id="idea16" data-nb-words="31" data-nb-chars="177">– Mám nervy v&nbsp;pořádku jako jindy, odpoví strážník o&nbsp;to uraženěji, oč&nbsp;méně je&nbsp;si&nbsp;jist svým tvrzením. Nechcete přece říct, pane starosto, že&nbsp;to&nbsp;píchnutí ze&nbsp;mne udělalo strašpytla?</span></p>
          <p class="chunk" data-nb-ref-number="17" data-nb-words="20" data-nb-chars="101"><span class="idea" data-nb-ref-number="17" id="idea17" data-nb-words="20" data-nb-chars="101">– Bůh zachraň! Nejste o&nbsp;nic menší chlapík, než jste byl předtím. Ale můžete, jen co&nbsp;je&nbsp;v&nbsp;lidské moci.</span></p>
          <p class="chunk" data-nb-ref-number="18" data-nb-words="23" data-nb-chars="124"><span class="idea" data-nb-ref-number="18" id="idea18" data-nb-words="23" data-nb-chars="124">– V&nbsp;lidské moci by&nbsp;bylo, opáčí strážník vzrušeně, kdyby se&nbsp;jedna osoba v&nbsp;tomhle městě směla vzít za&nbsp;límec a&nbsp;vypráskat odtud.</span></p>
          <p class="chunk" data-nb-ref-number="19" data-nb-words="56" data-nb-chars="328"><span class="idea" data-nb-ref-number="19" id="idea19" data-nb-words="56" data-nb-chars="328">Dlažba ještě vlhká po&nbsp;odpolední průtrži se&nbsp;blýská postříbřena a&nbsp;vyleštěna měsícem. Starosta na&nbsp;ni&nbsp;shlíží a&nbsp;váhá s&nbsp;odpovědí. Ale když vzhlédne a&nbsp;uvidí veliký úplněk, spěchající po&nbsp;nebi, náhle probuzený strach a&nbsp;pocit naprosté bezmocnosti v&nbsp;něm začnou stoupat přílivem tak mocným, že&nbsp;se&nbsp;mu&nbsp;zdá, že&nbsp;v&nbsp;něm musí utonout i&nbsp;jeho rozum.</span></p>
          <p class="chunk" data-nb-ref-number="20" data-nb-words="26" data-nb-chars="156"><span class="idea" data-nb-ref-number="20" id="idea20" data-nb-words="26" data-nb-chars="156">– Snad máte pravdu, řekne konečně, a&nbsp;strážník vyciťuje z&nbsp;jeho hlasu souhlas hlubší, než jaký vyjadřují podmíněná slova, ale to&nbsp;je&nbsp;právě, co&nbsp;nemůžeme udělat.</span></p>
          <p class="chunk" data-nb-ref-number="21" data-nb-words="10" data-nb-chars="66"><span class="idea" data-nb-ref-number="21" id="idea21" data-nb-words="10" data-nb-chars="66">– Řekněte slovo, pane starosto, a&nbsp;uvidíte, vyrazí strážník prudce.</span></p>
          <p class="chunk" data-nb-ref-number="22" data-nb-words="36" data-nb-chars="191"><span class="idea" data-nb-ref-number="22" id="idea22" data-nb-words="36" data-nb-chars="191">– Můj hrdino, odpoví starosta s&nbsp;ironií, v&nbsp;níž už&nbsp;dlouho nevykoupal své city a&nbsp;myšlenky, chtěl bych je&nbsp;říci a&nbsp;chtěl bych se&nbsp;dívat, jak je&nbsp;proměňujete v&nbsp;čin. Nejsem však z&nbsp;mocných tohoto světa.</span></p>
          <p class="chunk" data-nb-ref-number="23" data-nb-words="104" data-nb-chars="567"><span class="idea" data-nb-ref-number="23" id="idea23" data-nb-words="104" data-nb-chars="567">Ten zášleh veselí je&nbsp;rychle vystřídán prudkou skleslostí a&nbsp;starosta se&nbsp;otočí už&nbsp;bez další řeči, a&nbsp;stisknuv místo pozdravu strážníkovu pravou paži, vykročí k&nbsp;domovu. Tlachač salutuje a&nbsp;dívá se&nbsp;za&nbsp;ním, jak mizí ve&nbsp;vratech svého domu. Něco ho&nbsp;nutká, aby šel za&nbsp;ním a&nbsp;řekl: Pane, jsem s&nbsp;vámi, děj se&nbsp;co&nbsp;děj. Je&nbsp;to&nbsp;ovšem nesmysl, protože copak může hrozit takovému boháči v&nbsp;jeho pevném domě, ale koneckonců je&nbsp;to&nbsp;také jen člověk, a&nbsp;lidé mají stát jeden při druhém. A&nbsp;Tlachač, aniž ví&nbsp;jasně proč, se&nbsp;rozhodne, že&nbsp;dnes v&nbsp;noci se&nbsp;tady z&nbsp;toho chodníku před starostovými nehne.</span></p>
        </section>
        <section>
          <p class="chunk" data-nb-ref-number="24" data-nb-words="83" data-nb-chars="519"><span class="idea" data-nb-ref-number="24" id="idea24" data-nb-words="83" data-nb-chars="519">Dvě jablka leží na&nbsp;malém stolku u&nbsp;okna: veliká, zlatožlutá, červeně žíhaná parména a&nbsp;našedlé, hranaté jablko kdoulové. Ostatně jakápak řeč o&nbsp;barvách ve&nbsp;tmě tohoto pokoje, kam jediná trocha světla je&nbsp;vrhána měsícem rozsvícenou zdí protějšího domu. O&nbsp;těch dvou plodech vypráví spíše jejich vůně. Avšak ubohá parména, její čistá svěží vůně je&nbsp;pohlcována těžkou vůní kdoulí, jíž je&nbsp;pokoj přeplněn. Nač ta&nbsp;dvě jablka? Kdo ví. Snad jsou v&nbsp;Kvisovi jakýmsi podobenstvím, snad mu&nbsp;představují dva ženské světy, mezi nimiž bloudí.</span></p>
          <p class="chunk" data-nb-ref-number="25" data-nb-words="177" data-nb-chars="981"><span class="idea" data-nb-ref-number="25" id="idea25" data-nb-words="177" data-nb-chars="981">Je&nbsp;to&nbsp;vyhaslý, slabý muž, který tu&nbsp;sedí v&nbsp;křesílku, obráceném k&nbsp;oknu, s&nbsp;očima upřenýma na&nbsp;ty&nbsp;dva plody. Přestál těžký záchvat dnes odpoledne, krátce předtím, než vypukla bouře, v&nbsp;tu chvíli, kdy paní Kateřina propadla mdlobě. Dusil se, strhován do&nbsp;hlubin, v&nbsp;nichž už&nbsp;nerozeznával nic než rudé a&nbsp;žluté víření, kde slyšel jen temné dunění podsvětních vodopádů času. Chtěl to&nbsp;žít, ale bylo to&nbsp;nad jeho síly. Když věděl zase plně o&nbsp;sobě, shledal, že&nbsp;leží na&nbsp;zemi, mezi pokácenými židlemi, s&nbsp;pěnou na&nbsp;rozkousaných rtech. Snad to&nbsp;bylo jen tím, že&nbsp;od&nbsp;rána hladověl v&nbsp;tom dusném dni. Snědl několik jablek a&nbsp;to ho&nbsp;přivedlo na&nbsp;myšlenku, aby si&nbsp;postavil před sebe ty&nbsp;dva plody: kdouli a&nbsp;parménu, jeden vonící starobou uplynulého času, druhý plný svěžesti, chuti a&nbsp;šťáv života. A&nbsp;nyní čeká. Neví, co&nbsp;mu&nbsp;přinese noc, něco je&nbsp;v&nbsp;ní skryto, ale nemůže se&nbsp;toho zmocnit, dokud se&nbsp;to&nbsp;samo nedalo v&nbsp;pohyb. Je&nbsp;sláb, kdo ví, jestli unese, co&nbsp;se&nbsp;na&nbsp;něho valí, neuhasitelná žízeň v&nbsp;něm však neustává hořet.</span></p>
          <p class="chunk" data-nb-ref-number="26" data-nb-words="92" data-nb-chars="537"><span class="idea" data-nb-ref-number="26" id="idea26" data-nb-words="92" data-nb-chars="537">Viděl vracet se&nbsp;domů Nejtka, promočeného na&nbsp;kůži a&nbsp;zplihlého v&nbsp;ubohý lidský cár. Krátce před soumrakem zaklepala na&nbsp;dveře Božka; vstal a&nbsp;belhal se, aby jí&nbsp;otevřel. Měla mu&nbsp;donést večeři a&nbsp;odestlat na&nbsp;noc. Ale cestou zahlédl v&nbsp;zrcadle svou tvář, olověně zšedlou, s&nbsp;vpadlými lícemi, rozrytou drápy záchvatu, s&nbsp;nosem trčícím jako z&nbsp;posmrtné masky, s&nbsp;očima dýmajícíma bezednou tmou. Polekal se&nbsp;sám sebe a&nbsp;rozhodl se&nbsp;předstírat, že&nbsp;není doma. Došoural se&nbsp;zpátky na&nbsp;své místo u&nbsp;okna a&nbsp;naslouchal, jak Božka opakuje své klepání, a&nbsp;dokonce volá:</span></p>
          <p class="chunk" data-nb-ref-number="27" data-nb-words="6" data-nb-chars="29"><span class="idea" data-nb-ref-number="27" id="idea27" data-nb-words="6" data-nb-chars="29">– Otevřte, to&nbsp;jsem já, Božka.</span></p>
          <p class="chunk" data-nb-ref-number="28" data-nb-words="163" data-nb-chars="929"><span class="idea" data-nb-ref-number="28" id="idea28" data-nb-words="163" data-nb-chars="929">Seděl nehnutě, sklíčen strašným poznáním. Tady se&nbsp;k&nbsp;němu dobýval skutečný život, čistý, mladý a&nbsp;planoucí, a&nbsp;on mu&nbsp;nemohl otevřít. Skryt za&nbsp;mřížkovanou záclonou díval se&nbsp;za&nbsp;ní, jak odchází, otáčejíc se&nbsp;stále po&nbsp;domku, do&nbsp;něhož v&nbsp;ten osudný den skládala nejasné naděje a&nbsp;který jí&nbsp;na&nbsp;její volání odpověděl mlčením. Chtěl rozrazit zavřené okno, vyklonit se&nbsp;za&nbsp;ní&nbsp;a&nbsp;vykřiknout: Pojď sem, děvčátko, vrať se, slituj se&nbsp;nad mou bídou, nad mou prázdnotou a&nbsp;opuštěností. Nesmíš se&nbsp;mě&nbsp;bát, jsem jen troska člověka, jen jeho skořápka, nikdy jsem nebyl nic víc. Nežil jsem, slyšíš, a&nbsp;to je&nbsp;nekonečná muka. Položím si&nbsp;hlavu do&nbsp;tvého klína, usnu dýchaje tvou vůni, vůni zlaté parmény, červeně žíhané sluncem, budu spát hloub a&nbsp;hlouběji, až&nbsp;odtud odejdu branou té&nbsp;vůně, vůně tvého mládí a&nbsp;života. Ale na&nbsp;ramena mu&nbsp;sedla tíha, jako by&nbsp;se&nbsp;mu&nbsp;o&nbsp;ně opíraly něčí ruce a&nbsp;tiskly ho&nbsp;ke&nbsp;křeslu. Kdoulová jablka zavoněla tak těžce, že&nbsp;nemohl téměř dýchat.</span></p>
          <p class="chunk" data-nb-ref-number="29" data-nb-words="150" data-nb-chars="828"><span class="idea" data-nb-ref-number="29" id="idea29" data-nb-words="150" data-nb-chars="828">Bílá zeď protějšího domu se&nbsp;rozsvěcuje a&nbsp;hasne, jak oblaka táhnou přes tvář úplňku, vítr duje rovnoměrně a&nbsp;hučí jako splav. Jsi tady, Libuše? Ach ano, vím, že&nbsp;jsi tady. Přišla sis pro podíl na&nbsp;kořisti, ale nepomůžeš mi&nbsp;nést její váhu. Tys mi&nbsp;tedy byla souzena? Ty&nbsp;první a&nbsp;poslední, ty&nbsp;jediná ozvěno mé&nbsp;prázdnoty? Vezmi si&nbsp;tedy svůj díl a&nbsp;odejdi, odkud jsi přišla. Já&nbsp;snad ještě dnes pochopím, co&nbsp;je&nbsp;život, a&nbsp;naučím se&nbsp;mu, jako se&nbsp;jiní učí hře na&nbsp;hudební nástroje, ty&nbsp;však už&nbsp;nemůžeš, a&nbsp;to nás konečně rozdvojí. Slyšíš? Přicházejí. To&nbsp;není tlukot větví rozkymácených větrem, to&nbsp;zní jejich kroky. Dívej se&nbsp;dobře, neboť ty&nbsp;nemůžeš nic jiného, ale mně zbývá ještě naděje. Dnes uvidíš, co&nbsp;dovedu. Jsou to&nbsp;jejich touhy, pravíš? Já&nbsp;se&nbsp;jich zmocním a&nbsp;povedu je&nbsp;k&nbsp;svému cíli. Dnes tito. A&nbsp;pak už&nbsp;mi&nbsp;budou patřit všichni. Slyšíš, všichni!</span></p>
        </section>
        <section>
          <p class="chunk" data-nb-ref-number="30" data-nb-words="205" data-nb-chars="1207"><span class="idea" data-nb-ref-number="30" id="idea30" data-nb-words="205" data-nb-chars="1207">Paní Kateřina není, kde by&nbsp;měla být, neleží ve&nbsp;své široké posteli v&nbsp;ložnici, zatemněné těžkými záclonami. Starosta ji&nbsp;našel procházet se&nbsp;po&nbsp;chodbě v&nbsp;prvém poschodí. Světla byla rozžata, a&nbsp;ona mu&nbsp;vykročila vstříc, drobná a&nbsp;křehká ve&nbsp;svých černých vlněných šatech, zjevně rozradována jeho návratem. Zdálo se&nbsp;mu&nbsp;vůbec, že&nbsp;se&nbsp;rychle vzpamatovala ze&nbsp;své odpolední mdloby a&nbsp;že vypadá mnohem lépe než v&nbsp;posledních dnech. Čte v&nbsp;jeho pohledu výčitky a&nbsp;obavy, ale zavěsí se&nbsp;do&nbsp;něho měkce a&nbsp;přítulně, dříve než je&nbsp;může vyslovit. Vede ho&nbsp;k&nbsp;oknu a&nbsp;starosta se&nbsp;zalyká její vůní a&nbsp;láskou tak, jako když ji&nbsp;poprvé svíral v&nbsp;náručí. Cestou sáhne paní Kateřina po&nbsp;vypínači; světlo zhasne, ale nepromění se&nbsp;ve&nbsp;tmu; zůstane tu&nbsp;cosi jako jeho bledý přízrak, stále jasnější, čím více mu&nbsp;oči přivykají. Mochnovské portréty v&nbsp;něm oživují, neboť toto světlo je&nbsp;víceméně vzpomínkou tak jako ony, čas se&nbsp;v&nbsp;něm obrací a&nbsp;plyne proti spádu řečiště a&nbsp;minulost a&nbsp;přítomnost se&nbsp;nerozeznatelně mísí v&nbsp;jeho víru. Starosta, který nikdy nepřivykl jejich pohledům, vážícím život na&nbsp;vahách posledního poznání, jde ztuhle a&nbsp;zpříma, jako by&nbsp;kráčel k&nbsp;oltáři s&nbsp;nevěstou pod klenbou zkřížených mečů, z&nbsp;nichž každý by&nbsp;nejraději zamířil proti jeho srdci.</span></p>
          <p class="chunk" data-nb-ref-number="31" data-nb-words="39" data-nb-chars="209"><span class="idea" data-nb-ref-number="31" id="idea31" data-nb-words="39" data-nb-chars="209">– Nemohla jsem se&nbsp;dočkat, až&nbsp;se&nbsp;vrátíš, řekne paní Kateřina, když usednou vedle sebe a&nbsp;ruku v&nbsp;ruce proti oknu. Podívej se, jaká je&nbsp;noc. Bylo by&nbsp;škoda prospat ji&nbsp;celou a&nbsp;nepotěšit se&nbsp;alespoň chvíli její krásou.</span></p>
          <p class="chunk" data-nb-ref-number="32" data-nb-words="96" data-nb-chars="537"><span class="idea" data-nb-ref-number="32" id="idea32" data-nb-words="96" data-nb-chars="537">Měsíc pluje nad sadem a&nbsp;proráží vlnobitím roztrhaných a&nbsp;letících mračen jako zářící loď. Ale starosta nenávidí měsíc. Strhl by&nbsp;jej z&nbsp;oblohy, kdyby mohl, a&nbsp;pohřbil v&nbsp;nejhlubší zemské propasti. Vzpomíná na&nbsp;dnešní odpoledne a&nbsp;přál by&nbsp;si, aby jeho žena byla na&nbsp;lůžku v&nbsp;ložnici, kam nemůže proniknout ani jediný z&nbsp;těch šalebných paprsků a&nbsp;kde by&nbsp;bděl nad jejím spánkem. Neodváží se&nbsp;jí&nbsp;však odporovat; zdvihne její ruku a&nbsp;políbí ji&nbsp;a&nbsp;sedí tiše dál, rozhodnut přizpůsobit se&nbsp;její náladě a&nbsp;těšit se&nbsp;z&nbsp;toho, že&nbsp;je&nbsp;mu&nbsp;opět tak blízká, jako bývala.</span></p>
          <p class="chunk" data-nb-ref-number="33" data-nb-words="36" data-nb-chars="185"><span class="idea" data-nb-ref-number="33" id="idea33" data-nb-words="36" data-nb-chars="185">– Jsi hodný, Rudo, řekne paní Kateřina, a&nbsp;já jsem tak ráda, že&nbsp;tě&nbsp;mám v&nbsp;tuto chvíli vedle sebe. Vlastně všechno štěstí, které jsem kdy poznala, pocházelo jen z&nbsp;toho, že&nbsp;jsi byl se&nbsp;mnou.</span></p>
          <p class="chunk" data-nb-ref-number="34" data-nb-words="22" data-nb-chars="124"><span class="idea" data-nb-ref-number="34" id="idea34" data-nb-words="22" data-nb-chars="124">A&nbsp;protože se&nbsp;starosta pohne, zneklidněn něčím v&nbsp;jejích slovech i&nbsp;v&nbsp;tónu, jímž byla pronesena, stiskne mu&nbsp;ruku a&nbsp;dodá rychle:</span></p>
          <p class="chunk" data-nb-ref-number="35" data-nb-words="14" data-nb-chars="70"><span class="idea" data-nb-ref-number="35" id="idea35" data-nb-words="14" data-nb-chars="70">– Ach ne, neodpovídej. Já&nbsp;už&nbsp;také mlčím. Budeme sedět tiše a&nbsp;dívat se.</span></p>
          <p class="chunk" data-nb-ref-number="36" data-nb-words="124" data-nb-chars="809"><span class="idea" data-nb-ref-number="36" id="idea36" data-nb-words="124" data-nb-chars="809">Sad pod okny vzdychá a&nbsp;uklání se&nbsp;jako klečící sbor kajícníků, bijících čely o&nbsp;zem. Varhany větru rozehrávají vzrušující Miserere, tabulky drnčí jako chrámová okna, zasažená příbojem tónů, ale nad rozkymáceným davem stromů, zachvácených zoufalstvím, vyplul měsíc na&nbsp;volnou oblohu, prosáklou jeho světlem, a&nbsp;září vítězně a&nbsp;výsměšně. Tváří v&nbsp;tvář tomuto chladnému nepříteli, tomuto podvodnému mistru bílé magie, této falešné a&nbsp;kruté primadoně, zatlačující ostatní herce na&nbsp;jevišti noci, žárlivě sbírající všechen obdiv a&nbsp;nestoudně nedbající, že&nbsp;její poměr je&nbsp;znám celému světu, tváří v&nbsp;tvář této kulaté pyšné nicotě má&nbsp;starosta chuť si&nbsp;odplivnout a&nbsp;odejít s&nbsp;okázalým pohrdáním z&nbsp;tohoto divadla. Ale ví&nbsp;dobře, že&nbsp;nemůže opustit své sedadlo, a&nbsp;cítí, že&nbsp;jeho srdce, více než naplněno opovržením, je&nbsp;sevřeno úzkostí.</span></p>
          <p class="chunk" data-nb-ref-number="37" data-nb-words="143" data-nb-chars="876"><span class="idea" data-nb-ref-number="37" id="idea37" data-nb-words="143" data-nb-chars="876">Od&nbsp;shluku ozářených mračen se&nbsp;oddělil štíhlý mrak, podobný postavě napůl temné a&nbsp;napůl osvětlené, a&nbsp;vznáší se&nbsp;na&nbsp;volném, bezoblačném prostranství oblohy. Je&nbsp;jasnější a&nbsp;jasnější, jak se&nbsp;blíží k&nbsp;měsíci, až&nbsp;se&nbsp;zdá být jediným sloupem bílého mlžného světla. Starosta sleduje se&nbsp;zájmem ten upoutávající výjev na&nbsp;nebeské scéně a&nbsp;přiznává spravedlivě, že&nbsp;někdy se&nbsp;tomu šejdíři opravdu něco povede. Neodvažuje se&nbsp;vyrušit paní Kateřinu, která se&nbsp;zdá zaujata tou podívanou neméně než on. Taková trocha par a&nbsp;proud falešného světla, říká si&nbsp;starosta, a&nbsp;co to&nbsp;dovede udělat. Tady není třeba fantazie, tady naopak aby se&nbsp;člověk dovolával svého vědomí skutečnosti, protože jinak by&nbsp;mohl snadno uvěřit, že&nbsp;je&nbsp;to&nbsp;tam nějaká bytost. Počkáme si&nbsp;a&nbsp;uvidíme, co&nbsp;z&nbsp;toho bude nakonec. A&nbsp;starosta sleduje putující mlžný a&nbsp;prosvětlený zjev napjatě jako malý chlapec, takže málem zapomíná na&nbsp;svou ženu.</span></p>
          <p class="chunk" data-nb-ref-number="38" data-nb-words="266" data-nb-chars="1515"><span class="idea" data-nb-ref-number="38" id="idea38" data-nb-words="266" data-nb-chars="1515">Toť jako by&nbsp;strážce usnul v&nbsp;rozhodujícím okamžiku a&nbsp;kolem něho se&nbsp;plížil nepřítel do&nbsp;bran města. S&nbsp;očima široce rozevřenýma, které vpíjely napřed tu&nbsp;záplavu přeludného světla a&nbsp;pak prozářený oblak-postavu, paní Kateřina prošla zdí bdění do&nbsp;snu. Oblak putoval před ní&nbsp;dál, nabývaje podoby stále známější. Ale ona ho&nbsp;přece poznala hned v&nbsp;prvou chvíli. Jeho vlasy zářily ohnivěji než bledé světlo, které je&nbsp;obklopovalo. Neboť šli světlem, v&nbsp;němž nebylo nic jiného krom nich dvou, žádná jiná věc, žádný jiný tvor, nic, co&nbsp;by&nbsp;připodobňovalo tuto podivnou krajinu bez nebe, bez země, bez obzoru světu, který znala. Zmocňuje se&nbsp;jí&nbsp;lehký, trochu směšný pocit opojení, neboť ví, že&nbsp;už&nbsp;dlouho nekráčí, protože nemá po&nbsp;čem. A&nbsp;přece se&nbsp;pohybuje. Nemá však kdy se&nbsp;tím zabývat, její city a&nbsp;myšlenky jsou pohlcovány vědomím, že&nbsp;její synek, ten, který rostl a&nbsp;dospíval snad jenom v&nbsp;jejím snu, jde nyní vedle ní, jediná skutečná bytost v&nbsp;tomto prázdném světě světla, tryskajícího z&nbsp;neznámého zdroje. Jde tiše, nemluví, a&nbsp;přece v&nbsp;ní zvoní všemi slovy, která si&nbsp;kdy přála slyšet z&nbsp;jeho úst. Je&nbsp;jí&nbsp;tak blízko, že&nbsp;už&nbsp;si&nbsp;ani není jista, nese-li si&nbsp;jej v&nbsp;sobě. Dívá se&nbsp;naň s&nbsp;žíznivostí matky, dlouho odloučené od&nbsp;děcka, jeho podoba, jeho rysy jsou píseň, kterou zní celý ten světelný kraj. Jak je&nbsp;podoben tátovi a&nbsp;zároveň všem těm Mochnům, jež opustila na&nbsp;dlouhé chodbě jejich domu. Kam ji&nbsp;vede, kam vůbec směřují v&nbsp;této končině bez cest a&nbsp;světových stran? Přišel si&nbsp;pro ni, nebo ona pro něho, vyústí tato pouť v&nbsp;jeho, nebo v&nbsp;jejím světě?</span></p>
          <p class="chunk" data-nb-ref-number="39" data-nb-words="55" data-nb-chars="304"><span class="idea" data-nb-ref-number="39" id="idea39" data-nb-words="55" data-nb-chars="304">Kde se&nbsp;tu&nbsp;nyní vzala ta&nbsp;černá zeď před nimi? Její synek jí&nbsp;prošel a&nbsp;obrací se&nbsp;k&nbsp;ní s&nbsp;rozpjatou náručí. Není vidět, co&nbsp;je&nbsp;za&nbsp;ním. Paní Kateřinu schvátí bezmezná hrůza. Nepřekročitelná hranice. Je&nbsp;na&nbsp;ní, aby se&nbsp;rozhodla ji&nbsp;překročit. Čeho se&nbsp;vlastně bojí, když po&nbsp;této chvíli toužila tolik nekonečných let?</span></p>
          <p class="chunk" data-nb-ref-number="40" data-nb-words="44" data-nb-chars="247"><span class="idea" data-nb-ref-number="40" id="idea40" data-nb-words="44" data-nb-chars="247">Čísi teplá, pevná ruka svírá její levici a&nbsp;vlévá své teplo až&nbsp;k&nbsp;jejímu srdci. Ta&nbsp;ruka se&nbsp;zdá být vzpomínkou, a&nbsp;přece bez ní&nbsp;nebude úplný žádný svět. Stojí zkamenělá, jako by&nbsp;měla zůstat navěky na&nbsp;tomto pomezí, drcena strachem, rvána dvěma touhami.</span></p>
          <p class="chunk" data-nb-ref-number="41" data-nb-words="134" data-nb-chars="821"><span class="idea" data-nb-ref-number="41" id="idea41" data-nb-words="134" data-nb-chars="821">Jako hukot podzemních vod, jako burácivé varhany větru zdvihnou se&nbsp;kolem ní&nbsp;hlasy. Přicházejí z&nbsp;hlubin propadlého času, šplhají k&nbsp;ní po&nbsp;provazovém žebříku hynoucích vteřin, vzpínají se&nbsp;a&nbsp;mrou, odevzdávají své poselství jeden druhému, vzdýmají se&nbsp;společnou vlnou a&nbsp;vrhají se&nbsp;na&nbsp;ni. Přišla tvá chvíle, Kateřino. Jsi naše poslední naděje. Jsi naše jediná cesta, jsi most, který nás spojuje s&nbsp;věčností. Chceme život! Volají, jako volala dnes odpoledne bouře, kvačící nad Bytní. Spojily se, a&nbsp;jí se&nbsp;přece zdá, jako by&nbsp;poznávala každý z&nbsp;nich, ačkoli mnohé zmlkly už&nbsp;před stovkami let. Patrně je&nbsp;slýchala, patrně v&nbsp;ní nikdy neumlkly. Dávné hlasy, a&nbsp;přece nechtějí být umlčeny. Proud života nechce být přerušen. Nelze-li jinak, nechť se&nbsp;uzavře v&nbsp;kruh. Ten chlapec před tebou je&nbsp;poslední jeho článek. Podej mu&nbsp;ruku, Kateřino! Jdi!</span></p>
          <p class="chunk" data-nb-ref-number="42" data-nb-words="183" data-nb-chars="1102"><span class="idea" data-nb-ref-number="42" id="idea42" data-nb-words="183" data-nb-chars="1102">Starosta sleduje putování cherubínského mraku, jako by&nbsp;byl malým chlapcem v&nbsp;loutkovém divadle. Nějak se&nbsp;nám měníš, kamaráde, říká si&nbsp;s&nbsp;ironickým zadostučiněním, ona ta&nbsp;soudržnost par za&nbsp;mnoho nestojí. Chátráš, hádám, že&nbsp;máš něco s&nbsp;páteří. Hrbatíš se&nbsp;a&nbsp;to je&nbsp;vada, kterou andělé netrpí. Mrak, směřující kolmo k&nbsp;zemi, přeplouvá nyní měsíc a&nbsp;sám jím prozářen způsobí malé zatemnění. Sune se&nbsp;dolů pod něj, jakoby jím odvrhován a&nbsp;stlačován jeho světlem. A&nbsp;když jej opustí a&nbsp;octne se&nbsp;pod ním, jeho proměna je&nbsp;dokonána. Nahrbil se&nbsp;a&nbsp;rozšířil, podobá se&nbsp;starci v&nbsp;širokém černém plášti a&nbsp;na vrcholku mu&nbsp;sedí jako světlý klobouk bělavý chuchvalec. Starosta si&nbsp;vzpomene na&nbsp;Emanuela Kvise, vycházejícího brankou ve&nbsp;vratech mochnovského domu na&nbsp;zšeřelé náměstí. Zamrazí ho, ale vzpamatuje se&nbsp;rychle a&nbsp;chystá se&nbsp;tomu zasmát, protože tohle je, prosím, dokonalá ukázka toho, co&nbsp;si&nbsp;troufne fantazie, když jí&nbsp;člověk povolí uzdu. Chce se&nbsp;otázat paní Kateřiny, jak se&nbsp;jí&nbsp;líbí ta&nbsp;oblačná pantomima, když si&nbsp;uvědomí, že&nbsp;chlad naplnil ovzduší, ačkoli za&nbsp;jeho zády žhnou elektrická kamínka, a&nbsp;že k&nbsp;němu přichází z&nbsp;ženiny ruky.</span></p>
          <p class="chunk" data-nb-ref-number="43" data-nb-words="22" data-nb-chars="132"><span class="idea" data-nb-ref-number="43" id="idea43" data-nb-words="22" data-nb-chars="132">Ano, ta&nbsp;ruka je&nbsp;studená a&nbsp;nehybná a&nbsp;paní Kateřina sedí ve&nbsp;svém křesle ztuhle vzpřímena, s&nbsp;očima pootevřenýma, ale pohledem strnulým.</span></p>
          <p class="chunk" data-nb-ref-number="44" data-nb-words="133" data-nb-chars="790"><span class="idea" data-nb-ref-number="44" id="idea44" data-nb-words="133" data-nb-chars="790">Není to&nbsp;poprvé, co&nbsp;starosta vidí svou ženu propadlou mrákotnému spánku v&nbsp;úplňkové noci. Tentokrát však jeho srdce sevře drtivější úzkost, než jakou dosud poznal. Pěkný strážce. Baví se&nbsp;tady podívanou na&nbsp;oblačnou hru, a&nbsp;zatím ten nebeský šarlatán mu&nbsp;provede jedno ze&nbsp;svých nejpodlejších kouzel. Vztáhne ruku a&nbsp;rozžehne světla na&nbsp;chodbě, aby alespoň zčásti čelil té&nbsp;plíživé síle. Kateřinina víčka se&nbsp;zachvějí a&nbsp;zavřou docela. Její tvář je&nbsp;bílá; měsíční záře se&nbsp;jí&nbsp;zmocnila a&nbsp;ztuhla v&nbsp;její pleti. Jenom mochnovské rty nezbledly a&nbsp;nezměnily svůj tvar. Podobají se&nbsp;nahému srdci, ležícímu na&nbsp;úbělové misce. Starosta vstane, postaví se&nbsp;mezi okno a&nbsp;svou ženu a&nbsp;nakloní se&nbsp;nad ni. Zdá se&nbsp;mu, že&nbsp;nedýchá; její drobná ňadra, pevná a&nbsp;výrazná i&nbsp;v&nbsp;černé vlněné látce, jsou nehybná. Sevře jí&nbsp;lehce ramena.</span></p>
          <p class="chunk" data-nb-ref-number="45" data-nb-words="5" data-nb-chars="26"><span class="idea" data-nb-ref-number="45" id="idea45" data-nb-words="5" data-nb-chars="26">– Kaťo, slyšíš? Probuď se!</span></p>
          <p class="chunk" data-nb-ref-number="46" data-nb-words="121" data-nb-chars="770"><span class="idea" data-nb-ref-number="46" id="idea46" data-nb-words="121" data-nb-chars="770">Nenachází nejmenší známky, že&nbsp;by&nbsp;jeho volání proniklo k&nbsp;vědomí paní Kateřiny. Ale do&nbsp;jeho dlaní vstupuje chlad těla, zahaleného látkou, a&nbsp;jeho srdce propadá stále větší hrůze. Zatřese jemně těmi nehybnými mramorovými rameny a&nbsp;opakuje své volání se&nbsp;vzrušující naléhavostí a&nbsp;strachem. Nedostává se&nbsp;mu&nbsp;odpovědi. Varhany větru ustaly na&nbsp;chvíli v&nbsp;divokém preludování a&nbsp;dům se&nbsp;rázem ponořil do&nbsp;hlubiny mimosvětského ticha. Kdybys vykřikl o&nbsp;pomoc, nikdo ti&nbsp;neodpoví, zazdá se&nbsp;starostovi. Vzhlédne, ale setká se&nbsp;jen s&nbsp;ne­úprosnými pohledy mochnovských podobizen, do&nbsp;nichž se&nbsp;vloudilo cosi jako vítězný úsměv. Vsune své silné paže pod útlé tělo své ženy a&nbsp;zdvihne ji, nehybnou, bezvládnou a&nbsp;neuvěřitelně těžkou, a&nbsp;nese do&nbsp;ložnice, aby s&nbsp;ní unikl z&nbsp;tohoto nepřátelského prostředí.</span></p>
          <p class="chunk" data-nb-ref-number="47" data-nb-words="74" data-nb-chars="447"><span class="idea" data-nb-ref-number="47" id="idea47" data-nb-words="74" data-nb-chars="447">Leží nehnutě na&nbsp;lůžku, kam ji&nbsp;položil, bílá ve&nbsp;svých černých šatech a&nbsp;v&nbsp;přilbici černých vlasů, bělejší než poduška, na&nbsp;níž spočívá její hlava. Starosta ví, že&nbsp;nejde o&nbsp;mdlobu, a&nbsp;nezkouší vonné soli ani čpavek, omývá jí&nbsp;jen skráně kapesníkem, smočeným v&nbsp;kolínské vodě, a&nbsp;neustává ji&nbsp;volat. Jednu chvíli ten ztuhlý bílý obličej se&nbsp;pohne v&nbsp;jakémsi bolestném úsilí, rty rozpuknou a&nbsp;vypustí tiché slovo, roztržené v&nbsp;slabiky odporem ochrnutých hlasivek:</span></p>
          <p class="chunk" data-nb-ref-number="48" data-nb-words="2" data-nb-chars="11"><span class="idea" data-nb-ref-number="48" id="idea48" data-nb-words="2" data-nb-chars="11">– Ne-mo-hu.</span></p>
          <p class="chunk" data-nb-ref-number="49" data-nb-words="15" data-nb-chars="81"><span class="idea" data-nb-ref-number="49" id="idea49" data-nb-words="15" data-nb-chars="81">Pak se&nbsp;rty opět semknou a&nbsp;obličej se&nbsp;propadne v&nbsp;ještě hlubší bledost a&nbsp;nehybnost.</span></p>
          <p class="chunk" data-nb-ref-number="50" data-nb-words="29" data-nb-chars="174"><span class="idea" data-nb-ref-number="50" id="idea50" data-nb-words="29" data-nb-chars="174">– Co&nbsp;nemůžeš? Kaťo, Katěnko, slyšíš? volá starosta. Jeho hlas však utone v&nbsp;těžkých záhybech záclon a&nbsp;v&nbsp;bezhlesém tichu pokoje mu&nbsp;odpoví jen ironický praskot v&nbsp;dubovém ostění.</span></p>
          <p class="chunk" data-nb-ref-number="51" data-nb-words="15" data-nb-chars="83"><span class="idea" data-nb-ref-number="51" id="idea51" data-nb-words="15" data-nb-chars="83">Tvář na&nbsp;podušce se&nbsp;zdá přijímat poslední výraz, na&nbsp;němž už&nbsp;nikdy život nic nezmění.</span></p>
        </section>
        <section>
          <p class="chunk" data-nb-ref-number="52" data-nb-words="233" data-nb-chars="1359"><span class="idea" data-nb-ref-number="52" id="idea52" data-nb-words="233" data-nb-chars="1359">Bílá věž děkanského chrámu se&nbsp;rozsvěcuje a&nbsp;hasne, jak oblaka táhnou přes měsíc. Děkan Brůžek ji&nbsp;vidí z&nbsp;okna, u&nbsp;něhož má&nbsp;umístěno klekátko a&nbsp;kříž. Často, když se&nbsp;na&nbsp;ni&nbsp;díval z&nbsp;dalekých vesnic rozptýlených v&nbsp;rovině kolem Bytně, připadala mu&nbsp;jako maják, který má&nbsp;vést vratké lodice myšlenek k&nbsp;jedinému bezpečnému přístavu. Copak tu&nbsp;nebyla vztyčena proto, aby střežila klid celého kraje a&nbsp;vnášela mír a&nbsp;pokoj do&nbsp;všech srdcí? Vzhlíží k&nbsp;ní, jak ji&nbsp;vítr střídavě omílá světlem a&nbsp;stínem, a&nbsp;naslouchá sténání kříže na&nbsp;jejím vrcholku. Chtěl by&nbsp;nést v&nbsp;sobě její čtyřhrannou prostoru a&nbsp;pevnost. Nebylo v&nbsp;něm nikdy pochybností, jenom netrpělivost jím někdy zmítala, že&nbsp;boží řád na&nbsp;zemi se&nbsp;naplňuje příliš zvolna, že&nbsp;zlo je&nbsp;příliš čilé a&nbsp;dobro bezradné a&nbsp;váhavé. Nebyl za&nbsp;ni&nbsp;dostatečně potrestán právě dnes odpoledne? Věděl ihned, proč byla odmítnuta jeho ruka. A&nbsp;tomu člověku bylo přece tolik třeba přátelského stisku a&nbsp;dobrého slova. Celé odpoledne se&nbsp;bouře chechtala tím smíchem, který se&nbsp;v&nbsp;tu chvíli ozval za&nbsp;jeho zády, i&nbsp;teď jej slyší zdvíhat se&nbsp;ze&nbsp;skučení větru. Ponořil se&nbsp;v&nbsp;modlitby, jak nejhlouběji dovedl, ale po&nbsp;všechen ten čas ten smích otřásal střechou domu, a&nbsp;když děkan pozdvihl hlavu, opřenou o&nbsp;sepjaté ruce, viděl, jak věž, bíle zářící, jako by&nbsp;světlo té&nbsp;noci pocházelo z&nbsp;ní, je&nbsp;pohlcována hlubokým stínem a&nbsp;jak mraky dravčí podoby plují na&nbsp;jejím vrcholku.</span></p>
          <p class="chunk" data-nb-ref-number="53" data-nb-words="106" data-nb-chars="623"><span class="idea" data-nb-ref-number="53" id="idea53" data-nb-words="106" data-nb-chars="623">Občas zaslechne temný pád; to&nbsp;duní zimní jablka, srážená větrem. Hospodář se&nbsp;v&nbsp;něm mísí s&nbsp;knězem v&nbsp;úzkosti o&nbsp;všechno, co&nbsp;je&nbsp;svěřeno jeho péči. Copak není pomoci? Ví&nbsp;o&nbsp;strážci, bez jehož vůle ani to&nbsp;jablko nespadne ze&nbsp;stromu, a&nbsp;ví právě tak dobře, že&nbsp;nemůže nastavit prsa, aby jimi zadržel nárazy větru, pročesávající jeho sad. Ale má&nbsp;zítra při probuzení shledat, že&nbsp;zatímco spokojeně spal, někdo jiný obcházel městem a&nbsp;sklízel, co&nbsp;mu&nbsp;nepatřilo? Jeho tíseň stoupá, modlitby se&nbsp;mu&nbsp;rozpadají v&nbsp;paměti, nenachází už&nbsp;jistotu ani smysl v&nbsp;jejich roztroušených slovech. Neklid ho&nbsp;vyžene z&nbsp;klekátka a&nbsp;nutí ho, aby přecházel pokojem.</span></p>
          <p class="chunk" data-nb-ref-number="54" data-nb-words="194" data-nb-chars="1185"><span class="idea" data-nb-ref-number="54" id="idea54" data-nb-words="194" data-nb-chars="1185">Vzpomene si&nbsp;na&nbsp;onu chvíli závratného poznání, kterou prožil, když stál ve&nbsp;dveřích sakristie a&nbsp;díval se, jak kostelník dolévá olej do&nbsp;věčné lampy. Ovzduší chrámu se&nbsp;mísilo s&nbsp;vůněmi táhnoucími z&nbsp;posečených luk a&nbsp;Brůžek pocítil, jak hospodář a&nbsp;kněz v&nbsp;něm splývají v&nbsp;šťastné jednotě. Kdo ho&nbsp;tehdy zburcoval ze&nbsp;snění, k&nbsp;němuž se&nbsp;skláněl nad šlépějemi svého Pána, a&nbsp;způsobil, že&nbsp;věčná lampa zhasla, zadávena vzdušným vírem? Kněz mezi chůzí sepne ruce a&nbsp;začne se&nbsp;modlit prudce a&nbsp;vroucně, aby ve&nbsp;svých myšlenkách nesledoval křivou cestu. Na&nbsp;hladinu vzpomínkového zrcadla však vyplouvá neúprosně jeden obraz za&nbsp;druhým: statkář Dastych, který poprvé ve&nbsp;svém životě se&nbsp;rozhoduje hrát karty o&nbsp;zahradní slavnosti u&nbsp;starostů, jeho vlastní vzrušené setkání s&nbsp;Emanuelem Kvisem u&nbsp;kostelních dveří, Tlachačovo vyprávění, starostovo doznání a&nbsp;konečně i&nbsp;hlas lidu, ozývající se&nbsp;stále zřetelněji podezřením. Proč docházela paní Kateřina k&nbsp;tomu podivínovi a&nbsp;proč od&nbsp;té&nbsp;doby postonává, ač&nbsp;se&nbsp;neví nic určitého o&nbsp;její nemoci? A&nbsp;co dnešní odpoledne, jehož smích ještě doznívá ve&nbsp;větrném chechtotu v&nbsp;lomenicích? Napadne ho, že&nbsp;Božka spí sama v&nbsp;té díře v&nbsp;chudobinci se&nbsp;svým otčímem, a&nbsp;spojí ruce k&nbsp;nové modlitbě.</span></p>
          <p class="chunk" data-nb-ref-number="55" data-nb-words="129" data-nb-chars="764"><span class="idea" data-nb-ref-number="55" id="idea55" data-nb-words="129" data-nb-chars="764">A&nbsp;pak, aniž může dobře říci, jak k&nbsp;tomu došlo, stojí před farou, bez klobouku jako vždy, vítr mu&nbsp;cuchá šedivé vzdorné vlasy, a&nbsp;děkan se&nbsp;ptá sám sebe, co&nbsp;vlastně zamýšlí. V&nbsp;ruce svírá těžkou sukovici, kterou brává s&nbsp;sebou na&nbsp;pěší cesty do&nbsp;vesnic své farnosti, a&nbsp;nedovede si&nbsp;ani vzpomenout, v&nbsp;kterou chvíli a&nbsp;proč ji&nbsp;sňal ze&nbsp;hřebíku na&nbsp;stěně v&nbsp;chodbě. Vítr vane v&nbsp;prudkých nárazech, v&nbsp;koutě mezi kostelem a&nbsp;hřbitovní zdí se&nbsp;točí chumel zvadlého listí v&nbsp;bláznivém bezvýchodném kole, divoká mračna táhnou nad střechami a&nbsp;bílá věž děkanského chrámu se&nbsp;pod nimi tyčí jako nepoddajná hláska božího hradu. Zalit měsíčním světlem, zchátralý chudobinec vyhlíží takřka přívětivě, pokud na&nbsp;něj oblaka nešplíchnou své kalné stíny. Přední část Kvisova domku je&nbsp;zastřena přítmím.</span></p>
        </section>
        <section>
          <p class="chunk" data-nb-ref-number="56" data-nb-words="114" data-nb-chars="687"><span class="idea" data-nb-ref-number="56" id="idea56" data-nb-words="114" data-nb-chars="687">Kněz stojí nehnutě a&nbsp;naslouchá. Tato noc, naplněná hukotem, kvílením, vzdechy a&nbsp;šelesty, mu&nbsp;připadá jako jediný vír, který strhl svět do&nbsp;svých závratných kol a&nbsp;tlačí jej ke&nbsp;dnu propasti. Není pochyby, že&nbsp;strhl především jeho. Neboť zapomněl na&nbsp;modlitbu a&nbsp;třímá v&nbsp;ruce hůl. Jeho mysl je&nbsp;rozpálena hrou obrazotvornosti a&nbsp;ztratila svou selskou střízlivost. Zdá se&nbsp;mu, že&nbsp;slyší ze&nbsp;všech stran plíživé kroky neviditelného a&nbsp;nepojmenovatelného zla. Radniční hodiny vyseděly tři vejce, o&nbsp;nichž nevíš, která kukaččí hodina je&nbsp;snesla. Sotva z&nbsp;nich vzlétnou zvoniví ptáci, větrná smečka se&nbsp;na&nbsp;ně&nbsp;vrhne a&nbsp;zadáví je&nbsp;s&nbsp;hladovým zavytím. Kněz se&nbsp;zachvěje až&nbsp;v&nbsp;nejzazším koutě srdce a&nbsp;vykročí po&nbsp;svahu.</span></p>
        </section>
        <section>
          <p class="chunk" data-nb-ref-number="57" data-nb-words="245" data-nb-chars="1419"><span class="idea" data-nb-ref-number="57" id="idea57" data-nb-words="245" data-nb-chars="1419">Jde cizím světem nepochopitelně proměněným hrou světla a&nbsp;stínů a&nbsp;jeho vlastní úzkostí. Zastaví se&nbsp;u&nbsp;vrátek před Kvisovým domkem, nad jehož střechou pluje veliký bílý úplněk, v&nbsp;tu chvíli osvobozený od&nbsp;oblačných nájezdů. Dojem neskutečna tím jen stoupne v&nbsp;knězově mysli a&nbsp;zároveň jakousi její skulinkou pronikne vědomí nesmyslnosti jeho počínání. Nemůže přece vejít do&nbsp;tohoto domku a&nbsp;napřáh­nout hůl na&nbsp;starce, který v&nbsp;něm bydlí a&nbsp;možná právě oddychuje v&nbsp;pokojném spánku. Ale zároveň nenachází v&nbsp;sobě odhodlání, aby se&nbsp;vrátil domů a&nbsp;s&nbsp;modlitbou na&nbsp;rtech ponechal bohu, nač nestačí lidské síly. Opře se&nbsp;o&nbsp;hůl, a&nbsp;upíraje pohled na&nbsp;okno, za&nbsp;nímž, jak ví, sedává ten stařec, luští otázku, co&nbsp;tedy je&nbsp;příčinou jeho zneklidnění, co&nbsp;si&nbsp;s&nbsp;ním zahrálo tak, že&nbsp;se&nbsp;octl takřka proti své vůli, nebo alespoň mimo ni&nbsp;až&nbsp;zde a&nbsp;s&nbsp;holí v&nbsp;ruce. Tma v&nbsp;tom okně, patinovaném odrazem světla z&nbsp;protější zdi, je&nbsp;neprůhledná, a&nbsp;zdá-li se&nbsp;knězi, že&nbsp;se&nbsp;pohybuje a&nbsp;převaluje, bude to&nbsp;jenom tím, jak oblaka jdou opět přes měsíc a&nbsp;zeď za&nbsp;jeho zády se&nbsp;stmívá a&nbsp;znovu se&nbsp;rozsvěcuje. Hledá svou spolehlivou víru, jež dosud vždycky vzdorovala všem nárazům, hledá svůj selský rozum, který nikdy nepodlehl klamům a&nbsp;přeludům, ale obojí ho&nbsp;zradilo. Místo jejich hlasu, domnívá se, že&nbsp;slyší hlas, přicházející z&nbsp;domku. Křaplavý stařecký hlas ve&nbsp;vysoké poloze, který jako by&nbsp;se&nbsp;s&nbsp;někým hádal a&nbsp;křičel ve&nbsp;vzteku a&nbsp;úzkosti. Děkan strne v&nbsp;mrazivém závanu strachu.</span></p>
          <p class="chunk" data-nb-ref-number="58" data-nb-words="114" data-nb-chars="661"><span class="idea" data-nb-ref-number="58" id="idea58" data-nb-words="114" data-nb-chars="661">Nejtek spí. Jeho drsné chrápání přeplňuje světnici a&nbsp;Božka sedí u&nbsp;okna s&nbsp;rukama na&nbsp;uších, aby se&nbsp;alespoň trochu zbavila toho zvuku, který ji&nbsp;zároveň uklidňuje a&nbsp;nahání strach. Uklidňuje ji&nbsp;především svým svědectvím, že&nbsp;Nejtek spí opravdu a&nbsp;hluboce, nahání jí&nbsp;strach svou hrubou mužskou silou, která z&nbsp;jejího otčíma nevyprchává ani v&nbsp;tom znaveném spánku. Zděsila se&nbsp;ho, když se&nbsp;vrátil domů, promočený na&nbsp;kůži. Ve&nbsp;ztrhané tváři mu&nbsp;hořely uštvané oči. Vyhýbal se&nbsp;pohledu na&nbsp;ni, nezeptal se&nbsp;jí, jak se&nbsp;daří matce, poručil jí&nbsp;jen, aby mu&nbsp;uvařila čaj s&nbsp;rumem, svlékl se&nbsp;a&nbsp;vlezl si&nbsp;do&nbsp;postele. Usnul ihned, sotva vypil veliký plecháč toho nápoje takřka ještě vařícího.</span></p>
          <p class="chunk" data-nb-ref-number="59" data-nb-words="284" data-nb-chars="1558"><span class="idea" data-nb-ref-number="59" id="idea59" data-nb-words="284" data-nb-chars="1558">Božka pozoruje hru měsíce a&nbsp;oblaků a&nbsp;stesk ovíjí její srdce smyčkami stále těsnějšími. Myslí na&nbsp;matku a&nbsp;na osud, který jí&nbsp;přinesly surové ruce Nejtkovy. Nevrátí-li se&nbsp;matka z&nbsp;nemocnice, zůstane na&nbsp;světě docela sama, a&nbsp;vrátí-li se, bude dál pokračovat život plný věčné úzkosti. Dívá se&nbsp;dolů na&nbsp;domek naproti chudobinci a&nbsp;myslí na&nbsp;jeho obyvatele, který je&nbsp;zrovna tak opuštěný a&nbsp;všem lidem lhostejný jak ona. Sní chvíli o&nbsp;tom, jaké by&nbsp;to&nbsp;bylo, kdyby se&nbsp;stala paní v&nbsp;tom domku, ale poděsí se&nbsp;smělosti svého snu. Jistě už&nbsp;příliš navykl žít sám a&nbsp;její přítomnost by&nbsp;mu&nbsp;byla jen na&nbsp;obtíž. Je&nbsp;k&nbsp;ní vlídný jenom proto, že&nbsp;jiný nedovede být, a&nbsp;obdaroval ji&nbsp;proto, že&nbsp;ho&nbsp;asi napadlo, že&nbsp;jí&nbsp;nikdo nikdy nic nedal. Zkoušela si&nbsp;jednou pověsit na&nbsp;krk ten korál, když byla sama doma. Slušel jí, až&nbsp;se&nbsp;zarděla, ale zároveň jí&nbsp;příliš připomínal krůpěj krve, jednu z&nbsp;těch, jež kanou ze&nbsp;srdce Panny Marie Sedmibolestné na&nbsp;obrázku nad její postelí, aby to&nbsp;mohl být dárek přinášející štěstí. Skrývala jej v&nbsp;kapse své sukně a&nbsp;na noc si&nbsp;jej dávala pod polštář. A&nbsp;nyní, jak myslí na&nbsp;ten drobný šperk, první a&nbsp;jediný, který měla kdy v&nbsp;životě, na&nbsp;jeho původní majitelku, která jí&nbsp;vždycky naháněla tak trochu hrůzu, i&nbsp;na jeho dárce a&nbsp;na to, proč jí&nbsp;nepřišel otevřít, když klepala u&nbsp;jeho dveří, zaloví v&nbsp;kapse, aby se&nbsp;podívala, jak bude ten korál vypadat v&nbsp;měsíčním světle, a&nbsp;potěšila se&nbsp;jím. Ale prsty bloudí v&nbsp;prázdnotě, a&nbsp;když zoufale prohmatávají látku, objeví v&nbsp;ní malou dírku. Ztratila jej. Dívá se&nbsp;do&nbsp;měsíce a&nbsp;polyká slzy hořkosti nad tím, jak jí&nbsp;svět nechce dopřát žádné radosti.</span></p>
          <p class="chunk" data-nb-ref-number="60" data-nb-words="270" data-nb-chars="1536"><span class="idea" data-nb-ref-number="60" id="idea60" data-nb-words="270" data-nb-chars="1536">Nejtek se&nbsp;pohne těžce na&nbsp;posteli, lapne po&nbsp;dechu a&nbsp;v&nbsp;prsou mu&nbsp;to&nbsp;zachruje. Božka ztuhne úlekem, ale Nejtek se&nbsp;opět zklidní a&nbsp;chrápe pravidelně jako předtím. Děvče si&nbsp;řekne, že&nbsp;bude lépe, půjde-li si&nbsp;lehnout raději hned, aby ho&nbsp;později neprobudila. Proklouzne tiše ke&nbsp;své posteli a&nbsp;začne se&nbsp;svlékat. Měsíc stojí v&nbsp;prázdnotě čistého nebe proti oknu a&nbsp;jeho světlo padá na&nbsp;Božku plným proudem. Svléká se&nbsp;chvatnými pohyby děvčete, které se&nbsp;stydí své vlastní nahoty. Zaujala se&nbsp;tak svým spěchem, aby už&nbsp;měla tu&nbsp;chvilku za&nbsp;sebou, že&nbsp;si&nbsp;ani nepovšimne, že&nbsp;Nejtek přestal chrápat. Nějaké těžké ostří přeťalo lano jeho spánku a&nbsp;jeho oči se&nbsp;otevřely plné bdělosti právě ve&nbsp;chvíli, kdy děvče, v&nbsp;košili zakrývající jen málo z&nbsp;jejího těla, vypjatého, jak s&nbsp;rukama za&nbsp;hlavou si&nbsp;upravuje narychlo vlasy k&nbsp;spánku, tu&nbsp;stojí ozářeno měsícem a&nbsp;do poslední podrobnosti podobno postavě, jež po&nbsp;něm rozpjala náruč v&nbsp;hořící hrušni. Nejtek se&nbsp;zprudka posadí se&nbsp;vzdechem, který se&nbsp;podobá vzlyku, a&nbsp;Božka se&nbsp;schoulí do&nbsp;pláště svých paží. Tak se&nbsp;tu&nbsp;na&nbsp;sebe dívají v&nbsp;bezhlesém tichu a&nbsp;podruh čte v&nbsp;očích své nevlastní dcery hrůzu, která v&nbsp;něm rozpaluje zuřivost. Venku skučí větrná noc a&nbsp;do ní&nbsp;se&nbsp;vznesou z&nbsp;radniční věže tři větrní ptáci jen proto, aby byli rázem sraženi a&nbsp;pohlceni. Tu&nbsp;v&nbsp;Nejtkovi cosi povolí a&nbsp;podruh pochopí, že&nbsp;kdyby nyní vstal a&nbsp;pokusil se&nbsp;zmocnit toho, po&nbsp;čem tak dlouho toužil, uchopil by&nbsp;jen přelud a&nbsp;v&nbsp;jeho drsných rukou že&nbsp;by&nbsp;krása zhasla jako hořící peň hrušně v&nbsp;mokřině. Hořkost nezměnitelného osudu mu&nbsp;naplní srdce poznáním a&nbsp;rezignací.</span></p>
          <p class="chunk" data-nb-ref-number="61" data-nb-words="19" data-nb-chars="106"><span class="idea" data-nb-ref-number="61" id="idea61" data-nb-words="19" data-nb-chars="106">– Jdi odtud, řekne chraptivě. Nemůžeš tu&nbsp;takhle se&nbsp;mnou zůstat. Jdi hned, snad ti&nbsp;ještě někde dají nocleh.</span></p>
          <p class="chunk" data-nb-ref-number="62" data-nb-words="89" data-nb-chars="507"><span class="idea" data-nb-ref-number="62" id="idea62" data-nb-words="89" data-nb-chars="507">Božka shrábne hromádku svého šatstva a&nbsp;zmizí rychle jako lasice. Nejtek se&nbsp;dívá na&nbsp;dveře, které se&nbsp;za&nbsp;ní&nbsp;zavřely, pak vstane, donese si&nbsp;z&nbsp;police láhev se&nbsp;zbytkem rumu. Nasadí hrdlo na&nbsp;rty, zvrátí hlavu dozadu a&nbsp;polyká žbluňkavými doušky. Když dopije, zdvihne prázdnou láhev proti měsíci. Drží ji&nbsp;tak chvíli, a&nbsp;pak jí&nbsp;mrští do&nbsp;kouta nad kamny. Řinkot roztříštěného skla se&nbsp;smísí s&nbsp;chechtotem větru. Nejtek se&nbsp;svalí naznak, leží, dívá se&nbsp;do&nbsp;stropu a&nbsp;cítí, jak otupělost se&nbsp;mu&nbsp;vkrádá do&nbsp;mozku jako velká úleva.</span></p>
          <p class="chunk" data-nb-ref-number="63" data-nb-words="123" data-nb-chars="676"><span class="idea" data-nb-ref-number="63" id="idea63" data-nb-words="123" data-nb-chars="676">Ten zvuk tříštěného skla pronikne jednoduchým oknem světnice a&nbsp;dolehne zesláblým ohlasem k&nbsp;děkanovu sluchu. Zní to&nbsp;jako některý z&nbsp;divokých žertů větrné noci, jako přídavek k&nbsp;tomu, co&nbsp;se&nbsp;domnívá slyšet z&nbsp;Kvisova domku. Ale kněz se&nbsp;přece jen obrátí a&nbsp;uvidí stát Božku na&nbsp;prahu chudobince. Hodila na&nbsp;sebe v&nbsp;chodbě sukni a&nbsp;blůzku a&nbsp;nyní si&nbsp;uvazuje šátek na&nbsp;hlavu a&nbsp;dívá se&nbsp;udiveně, že&nbsp;nachází děkana venku v&nbsp;tuto hodinu a&nbsp;právě před domkem, k&nbsp;němuž se&nbsp;vztahují její nejasné naděje. Pohne sebou plaše, jako by&nbsp;děkan i&nbsp;na tu&nbsp;dálku mohl číst na&nbsp;její tváři, co&nbsp;se&nbsp;jí&nbsp;právě přihodilo, a&nbsp;chtěla se&nbsp;raději vrátit nebo utéci někam, kam by&nbsp;ji&nbsp;nedostihly jeho pátravé oči a&nbsp;zkoumavé otázky.</span></p>
          <p class="chunk" data-nb-ref-number="64" data-nb-words="12" data-nb-chars="70"><span class="idea" data-nb-ref-number="64" id="idea64" data-nb-words="12" data-nb-chars="70">– Pojď sem, děvečko, řekne děkan měkce. Kampak ses rozběhla tak pozdě?</span></p>
          <p class="chunk" data-nb-ref-number="65" data-nb-words="31" data-nb-chars="166"><span class="idea" data-nb-ref-number="65" id="idea65" data-nb-words="31" data-nb-chars="166">Sklánějíc hlavu na&nbsp;prsa jako školačka, Božka se&nbsp;k&nbsp;němu váhavě přiblíží. Děkan si&nbsp;vzpomene na&nbsp;své obavy o&nbsp;ni a&nbsp;váží nyní s&nbsp;úzkostí otázku, kterou se&nbsp;jí&nbsp;chystá položit.</span></p>
          <p class="chunk" data-nb-ref-number="66" data-nb-words="10" data-nb-chars="45"><span class="idea" data-nb-ref-number="66" id="idea66" data-nb-words="10" data-nb-chars="45">– Stalo se&nbsp;ti&nbsp;něco? táže se&nbsp;tiše. Ublížil ti?</span></p>
          <p class="chunk" data-nb-ref-number="67" data-nb-words="18" data-nb-chars="109"><span class="idea" data-nb-ref-number="67" id="idea67" data-nb-words="18" data-nb-chars="109">Krev se&nbsp;vrhne Božce do&nbsp;tváří, zdvihne hlavu, setká se&nbsp;s&nbsp;knězovýma očima odhodlaným pohledem a&nbsp;skoro vykřikne:</span></p>
          <p class="chunk" data-nb-ref-number="68" data-nb-words="2" data-nb-chars="5"><span class="idea" data-nb-ref-number="68" id="idea68" data-nb-words="2" data-nb-chars="5">– Ne!</span></p>
          <p class="chunk" data-nb-ref-number="69" data-nb-words="12" data-nb-chars="59"><span class="idea" data-nb-ref-number="69" id="idea69" data-nb-words="12" data-nb-chars="59">– Poslal mě&nbsp;pryč, dodá šeptem a&nbsp;s&nbsp;hlavou už&nbsp;opět skloněnou.</span></p>
          <p class="chunk" data-nb-ref-number="70" data-nb-words="23" data-nb-chars="131"><span class="idea" data-nb-ref-number="70" id="idea70" data-nb-words="23" data-nb-chars="131">Děkan má&nbsp;pocit, jako by&nbsp;viděl všechno, co&nbsp;se&nbsp;odehrálo v&nbsp;té těsné světnici v&nbsp;chudobinci. Potlačí touhu poznamenat se&nbsp;křížem a&nbsp;řekne:</span></p>
          <p class="chunk" data-nb-ref-number="71" data-nb-words="12" data-nb-chars="56"><span class="idea" data-nb-ref-number="71" id="idea71" data-nb-words="12" data-nb-chars="56">– Zaplať pánbůh. Zůstaneš zatím u&nbsp;nás a&nbsp;pak už&nbsp;se&nbsp;uvidí.</span></p>
          <p class="chunk" data-nb-ref-number="72" data-nb-words="49" data-nb-chars="265"><span class="idea" data-nb-ref-number="72" id="idea72" data-nb-words="49" data-nb-chars="265">Božka chce poděkovat, ale tu&nbsp;k&nbsp;nim pronikne z&nbsp;Kvisova domku zvuk, který způsobí, že&nbsp;jí&nbsp;zaskočí srdce v&nbsp;hrdle a&nbsp;že oba na&nbsp;sebe pohlédnou s&nbsp;němým zděšením. Vypadalo to&nbsp;jako ston a&nbsp;křik zároveň, mohlo to&nbsp;být také jen šalebné skučení větru, který se&nbsp;žene nad střechami.</span></p>
          <p class="chunk" data-nb-ref-number="73" data-nb-words="31" data-nb-chars="175"><span class="idea" data-nb-ref-number="73" id="idea73" data-nb-words="31" data-nb-chars="175">– Něco se&nbsp;mu&nbsp;stalo, řekne Božka rozdrkotaně. Neotevřel mi&nbsp;dveře, když jsem mu&nbsp;chtěla přinést večeři, ani mi&nbsp;neodpověděl. Snad už&nbsp;byl nemocen. Je&nbsp;tam tak sám. Pojďte mu&nbsp;pomoci.</span></p>
          <p class="chunk" data-nb-ref-number="74" data-nb-words="30" data-nb-chars="156"><span class="idea" data-nb-ref-number="74" id="idea74" data-nb-words="30" data-nb-chars="156">Sepne ruce v&nbsp;prosbě, ale kněz už&nbsp;pokročil k&nbsp;vrátkům. Jsou otevřena a&nbsp;Božka ho&nbsp;předběhne na&nbsp;té&nbsp;krátké cestičce k&nbsp;domku, zavěsí se&nbsp;na&nbsp;kliku a&nbsp;zabuší na&nbsp;dveře.</span></p>
          <p class="chunk" data-nb-ref-number="75" data-nb-words="2" data-nb-chars="10"><span class="idea" data-nb-ref-number="75" id="idea75" data-nb-words="2" data-nb-chars="10">– Slyšíte?</span></p>
          <p class="chunk" data-nb-ref-number="76" data-nb-words="37" data-nb-chars="214"><span class="idea" data-nb-ref-number="76" id="idea76" data-nb-words="37" data-nb-chars="214">Její tvář je&nbsp;bílá jako měsíc, který se&nbsp;převážil nad Kostelní ulicí a&nbsp;padá zvolna za&nbsp;chrámovou věž. Kněz přikloní ucho ke&nbsp;dveřím a&nbsp;zachytí Kvisův skřehotavý hlas, který zní, jako by&nbsp;vycházel z&nbsp;hrdla svíraného pěstí.</span></p>
          <p class="chunk" data-nb-ref-number="77" data-nb-words="13" data-nb-chars="91"><span class="idea" data-nb-ref-number="77" id="idea77" data-nb-words="13" data-nb-chars="91">– Jdi odtud, Libuše, táhni! Všecko selhalo. Nebude život, jenom prázdnota. Věčná prázdnota!</span></p>
          <p class="chunk" data-nb-ref-number="78" data-nb-words="17" data-nb-chars="97"><span class="idea" data-nb-ref-number="78" id="idea78" data-nb-words="17" data-nb-chars="97">Hlas se&nbsp;zvedne v&nbsp;dlouhý kvil a&nbsp;skončí přepjatým smíchem. Pak opět vpadne v&nbsp;skuhravý křik strachu.</span></p>
          <p class="chunk" data-nb-ref-number="79" data-nb-words="8" data-nb-chars="39"><span class="idea" data-nb-ref-number="79" id="idea79" data-nb-words="8" data-nb-chars="39">– Jdi pryč, Libuše! Nechci jít s&nbsp;tebou!</span></p>
          <p class="chunk" data-nb-ref-number="80" data-nb-words="10" data-nb-chars="44"><span class="idea" data-nb-ref-number="80" id="idea80" data-nb-words="10" data-nb-chars="44">– Kdo je&nbsp;tam s&nbsp;ním? šeptá Božka. Mám strach.</span></p>
          <p class="chunk" data-nb-ref-number="81" data-nb-words="24" data-nb-chars="129"><span class="idea" data-nb-ref-number="81" id="idea81" data-nb-words="24" data-nb-chars="129">– Není čeho se&nbsp;bát, řekne kněz vážně. Je&nbsp;tam jen člověk v&nbsp;úz­kostech. Měli bychom stát při něm. Ale nemůžeme přece vypáčit dveře.</span></p>
          <p class="chunk" data-nb-ref-number="82" data-nb-words="10" data-nb-chars="56"><span class="idea" data-nb-ref-number="82" id="idea82" data-nb-words="10" data-nb-chars="56">Přemýšlení o&nbsp;tom, jak se&nbsp;dostat do&nbsp;domku, uklidní Božku.</span></p>
          <p class="chunk" data-nb-ref-number="83" data-nb-words="12" data-nb-chars="77"><span class="idea" data-nb-ref-number="83" id="idea83" data-nb-words="12" data-nb-chars="77">– Třeba zapomněl zavřít kuchyňské dveře na&nbsp;zahradu, rozpomene se&nbsp;plna naděje.</span></p>
          <p class="chunk" data-nb-ref-number="84" data-nb-words="10" data-nb-chars="43"><span class="idea" data-nb-ref-number="84" id="idea84" data-nb-words="10" data-nb-chars="43">Pustí se&nbsp;ihned za&nbsp;roh a&nbsp;kněz vykročí za&nbsp;ní.</span></p>
          <p class="chunk" data-nb-ref-number="85" data-nb-words="98" data-nb-chars="595"><span class="idea" data-nb-ref-number="85" id="idea85" data-nb-words="98" data-nb-chars="595">– Jsou otevřeny, hlásí mu&nbsp;Božka šeptem zároveň nadšeným i&nbsp;znovu plným strachu. Tu&nbsp;si&nbsp;kněz uvědomí, že&nbsp;dosud svírá sukovici, s&nbsp;kterou vykročil z&nbsp;fary. Pohlédne na&nbsp;ni&nbsp;zahanbeně, zapíchne ji&nbsp;do&nbsp;zvlhlé země zeleninového záhonu a&nbsp;vejde před Božkou do&nbsp;domku. Stiskne kliku dveří na&nbsp;konci předsíňky a&nbsp;zastaví se. Těžká vůně kdoulí se&nbsp;na&nbsp;něho vrhne, jako by&nbsp;ho&nbsp;chtěla zadusit. Chvilku zápasí s&nbsp;nepříjemnou touhou obrátit se&nbsp;a&nbsp;vyjít na&nbsp;svěží vzduch. Oči zvykají zvolna přítmí pokoje, málo rozředěnému odrazem měsíčního světla. Hlas, který je&nbsp;tolik vyděsil, umlkl, je&nbsp;slyšet jen sípavý, nepravidelný dech.</span></p>
          <p class="chunk" data-nb-ref-number="86" data-nb-words="126" data-nb-chars="714"><span class="idea" data-nb-ref-number="86" id="idea86" data-nb-words="126" data-nb-chars="714">– Rozsviť, Božko, zašeptá kněz a&nbsp;děvče se&nbsp;kolem něho protáhne a&nbsp;hmátne po&nbsp;vypínači. Sotva se&nbsp;rozleje světlo z&nbsp;nástropní lampy, vztyčí se&nbsp;Emanuel Kvis těžce z&nbsp;křesla u&nbsp;okna a&nbsp;pomalu se&nbsp;obrátí. Opírá se&nbsp;jednou rukou o&nbsp;stolek a&nbsp;v&nbsp;druhé, sevřené jako v&nbsp;křeči, drží zpola rozdrcené kdoulové jablko. Ale ta&nbsp;tvář, do&nbsp;které se&nbsp;dívají, byla zmáčknuta jinou, strašlivější pěstí, jíž nikdo neunikne, je&nbsp;schumlána do&nbsp;tisíce vrásek, jako by&nbsp;ji&nbsp;zhnětl čas v&nbsp;dravém záchvatu vzteku za&nbsp;to, že&nbsp;se&nbsp;mu&nbsp;pokoušela uniknout, nebo že&nbsp;se&nbsp;tolik nakláněla nad žatvou jiných životů. Jenom oči se&nbsp;nezměnily; doutná v&nbsp;nich hluboká tma prázdnoty a&nbsp;propastné zvědavosti. Děvče se&nbsp;přitiskne ke&nbsp;knězi, ale cítí, že&nbsp;i&nbsp;on se&nbsp;chvěje v&nbsp;závanu strachu.</span></p>
          <p class="chunk" data-nb-ref-number="87" data-nb-words="13" data-nb-chars="70"><span class="idea" data-nb-ref-number="87" id="idea87" data-nb-words="13" data-nb-chars="70">Rty v&nbsp;té tváři se&nbsp;zavlní, roztrhnou a&nbsp;chřestivá slova z&nbsp;nich vypadnou.</span></p>
          <p class="chunk" data-nb-ref-number="88" data-nb-words="4" data-nb-chars="16"><span class="idea" data-nb-ref-number="88" id="idea88" data-nb-words="4" data-nb-chars="16">– Přišel mě&nbsp;bít.</span></p>
          <p class="chunk" data-nb-ref-number="89" data-nb-words="4" data-nb-chars="21"><span class="idea" data-nb-ref-number="89" id="idea89" data-nb-words="4" data-nb-chars="21">Děkan se&nbsp;temně zardí.</span></p>
          <p class="chunk" data-nb-ref-number="90" data-nb-words="8" data-nb-chars="39"><span class="idea" data-nb-ref-number="90" id="idea90" data-nb-words="8" data-nb-chars="39">– To&nbsp;jste si&nbsp;způsobil sám, řekne těžce.</span></p>
          <p class="chunk" data-nb-ref-number="91" data-nb-words="14" data-nb-chars="79"><span class="idea" data-nb-ref-number="91" id="idea91" data-nb-words="14" data-nb-chars="79">Kvis zavrtí zvolna hlavou, maska jeho tváře se&nbsp;pokusí o&nbsp;jakýsi úsměv, a&nbsp;odpoví:</span></p>
          <p class="chunk" data-nb-ref-number="92" data-nb-words="6" data-nb-chars="24"><span class="idea" data-nb-ref-number="92" id="idea92" data-nb-words="6" data-nb-chars="24">– Teď už&nbsp;na&nbsp;tom nesejde.</span></p>
          <p class="chunk" data-nb-ref-number="93" data-nb-words="44" data-nb-chars="278"><span class="idea" data-nb-ref-number="93" id="idea93" data-nb-words="44" data-nb-chars="278">Děkan a&nbsp;Božka nechali za&nbsp;sebou otevřeny oboje dveře. Proud chladného čistého vzduchu vniká jimi do&nbsp;pokoje a&nbsp;vypuzuje mdlou, dusivou vůni kdoulí. Větrný příboj hučí v&nbsp;korunách stromů, noc houká jako sova. Stařec vdechne zhluboka a&nbsp;jeho pohled strne kdesi nad hlavami návštěvníků.</span></p>
          <p class="chunk" data-nb-ref-number="94" data-nb-words="3" data-nb-chars="19"><span class="idea" data-nb-ref-number="94" id="idea94" data-nb-words="3" data-nb-chars="19">– Slyšíte? Odchází.</span></p>
          <p class="chunk" data-nb-ref-number="95" data-nb-words="30" data-nb-chars="168"><span class="idea" data-nb-ref-number="95" id="idea95" data-nb-words="30" data-nb-chars="168">Zdvihne ruku, v&nbsp;níž svíral kdoulové jablko, a&nbsp;rozevře zvolna a&nbsp;s&nbsp;námahou prsty. Pomačkaný plod zaduní v&nbsp;pádu o&nbsp;podlahu a&nbsp;odvalí se&nbsp;pod pohovku. Kvis se&nbsp;kašlavě zasměje.</span></p>
          <p class="chunk" data-nb-ref-number="96" data-nb-words="3" data-nb-chars="10"><span class="idea" data-nb-ref-number="96" id="idea96" data-nb-words="3" data-nb-chars="10">– Je&nbsp;pryč.</span></p>
          <p class="chunk" data-nb-ref-number="97" data-nb-words="76" data-nb-chars="414"><span class="idea" data-nb-ref-number="97" id="idea97" data-nb-words="76" data-nb-chars="414">Pootočí se, jako by&nbsp;chtěl znovu usednout do&nbsp;křesla, ale v&nbsp;tu chvíli pod ním poklesnou kolena. Zhroutí se&nbsp;na&nbsp;podlahu a&nbsp;zůstane ležet, opíraje se&nbsp;horní polovinou zad a&nbsp;hlavou o&nbsp;křeslo, jež bylo na&nbsp;svém ústupu zadrženo zdí. Božka vykřikne a&nbsp;kněz pokročí vpřed, dříve však než se&nbsp;stačí přiblížit k&nbsp;ležícímu, děvče se&nbsp;vzpamatuje a&nbsp;je skokem u&nbsp;Kvise. Přisedne k&nbsp;němu, vsune pod něho paži a&nbsp;položí si&nbsp;jeho hlavu do&nbsp;klína.</span></p>
          <p class="chunk" data-nb-ref-number="98" data-nb-words="8" data-nb-chars="35"><span class="idea" data-nb-ref-number="98" id="idea98" data-nb-words="8" data-nb-chars="35">– Co&nbsp;je&nbsp;vám? Co&nbsp;vás bolí? zavzlyká.</span></p>
          <p class="chunk" data-nb-ref-number="99" data-nb-words="34" data-nb-chars="201"><span class="idea" data-nb-ref-number="99" id="idea99" data-nb-words="34" data-nb-chars="201">Kvis neodpovídá; jeho tvář se&nbsp;proměňuje, vrásky z&nbsp;ní mizí, jako by&nbsp;je&nbsp;někdo smýval, vyrovnává se&nbsp;do&nbsp;známé hladkosti, jenom růžičky na&nbsp;lícních kostech se&nbsp;neobjeví. Kněz přiklekne vedle Božky a&nbsp;zeptá se:</span></p>
          <p class="chunk" data-nb-ref-number="100" data-nb-words="4" data-nb-chars="18"><span class="idea" data-nb-ref-number="100" id="idea100" data-nb-words="4" data-nb-chars="18">– Přejete si&nbsp;něco?</span></p>
          <p class="chunk" data-nb-ref-number="101" data-nb-words="4" data-nb-chars="27"><span class="idea" data-nb-ref-number="101" id="idea101" data-nb-words="4" data-nb-chars="27">Kvis pohne odmítavě hlavou.</span></p>
          <p class="chunk" data-nb-ref-number="102" data-nb-words="21" data-nb-chars="121"><span class="idea" data-nb-ref-number="102" id="idea102" data-nb-words="21" data-nb-chars="121">– Život, promluví namáhavě a&nbsp;pokračuje trhaně. Ale bylo to&nbsp;na&nbsp;mne příliš mnoho. Chtěl jsem životy všech. Neunesl jsem to.</span></p>
          <p class="chunk" data-nb-ref-number="103" data-nb-words="14" data-nb-chars="62"><span class="idea" data-nb-ref-number="103" id="idea103" data-nb-words="14" data-nb-chars="62">– Člověk může mít jen to, co&nbsp;si&nbsp;nese v&nbsp;sobě, řekne kněz vážně.</span></p>
          <p class="chunk" data-nb-ref-number="104" data-nb-words="11" data-nb-chars="64"><span class="idea" data-nb-ref-number="104" id="idea104" data-nb-words="11" data-nb-chars="64">V&nbsp;tmě Kvisových očí zasvítí úsměv; pokusí se&nbsp;vzhlédnout k&nbsp;Božce.</span></p>
          <p class="chunk" data-nb-ref-number="105" data-nb-words="6" data-nb-chars="34"><span class="idea" data-nb-ref-number="105" id="idea105" data-nb-words="6" data-nb-chars="34">– Něco si&nbsp;přece odnáším, vydechne.</span></p>
          <p class="chunk" data-nb-ref-number="106" data-nb-words="81" data-nb-chars="486"><span class="idea" data-nb-ref-number="106" id="idea106" data-nb-words="81" data-nb-chars="486">Jeho tváře opadnou a&nbsp;napnou se, až&nbsp;vystoupí lícní kosti. Ústa zůstanou pootevřena a&nbsp;dýmavá tma v&nbsp;jeho očích ztuhne. V&nbsp;pokoji je&nbsp;hluboké ticho. Vítr venku přestal a&nbsp;knězi se&nbsp;zdá, že&nbsp;slyší čísi vzdalující se&nbsp;kroky. Kdesi zavyje pes a&nbsp;jiní se&nbsp;k&nbsp;němu přidávají. Dvanáct zvonivých ptáků vzlétne jeden po&nbsp;druhém z&nbsp;radniční věže, zakrouží nad byteňskými střechami a&nbsp;zapadne do&nbsp;věčna. Hodina dvanáctá i&nbsp;nultá. Ticho se&nbsp;prohloubí takřka nesnesitelně. Pak se&nbsp;ozve vzdálený, předaleký hvizd vlaku.</span></p>
          <p class="chunk" data-nb-ref-number="107" data-nb-words="15" data-nb-chars="95"><span class="idea" data-nb-ref-number="107" id="idea107" data-nb-words="15" data-nb-chars="95">Jako by&nbsp;teprve nyní pochopila, co&nbsp;se&nbsp;stalo, Božka vypukne v&nbsp;pronikavý nářek vesnického děvčete.</span></p>
          <p class="chunk" data-nb-ref-number="108" data-nb-words="28" data-nb-chars="157"><span class="idea" data-nb-ref-number="108" id="idea108" data-nb-words="28" data-nb-chars="157">To&nbsp;je&nbsp;chvíle, kdy v&nbsp;mochnovském domě paní Kateřina otevře oči a&nbsp;malý okresní lékař, který se&nbsp;nad ní&nbsp;ustaraně a&nbsp;bezradně skláněl, si&nbsp;začne nadšeně mnout ruce.</span></p>
          <p class="chunk" data-nb-ref-number="109" data-nb-words="29" data-nb-chars="160"><span class="idea" data-nb-ref-number="109" id="idea109" data-nb-words="29" data-nb-chars="160">– Konečně. Tak tady jste, tady vás máme, zvolá, jako by&nbsp;ji&nbsp;vítal z&nbsp;daleké cesty. Vy&nbsp;jste nám ale dala co&nbsp;proto, paninko. Takovou katalepsii<sup id="fnref:1"><a href="#fn:1" class="footnote-ref" role="doc-noteref">1</a></sup> jsem ještě neviděl.</span></p>
          <p class="chunk" data-nb-ref-number="110" data-nb-words="54" data-nb-chars="329"><span class="idea" data-nb-ref-number="110" id="idea110" data-nb-words="54" data-nb-chars="329">Paní Kateřina se&nbsp;dívá dlouho nehybně, jako by&nbsp;nepoznávala svět, do&nbsp;něhož se&nbsp;vrátila. Okresní lékař však jí&nbsp;nepřestává poplácávat a&nbsp;hladit ruku a&nbsp;mluvit na&nbsp;ni. Starosta, který pobíhal po&nbsp;chodbě jako proklatec, zaslechne jeho hlas a&nbsp;otevře dveře ložnice. Paní Kateřina k&nbsp;nim stočí pohled, úsměv poznání jí&nbsp;rozsvítí tvář a&nbsp;vydechne:</span></p>
          <p class="chunk" data-nb-ref-number="111" data-nb-words="2" data-nb-chars="7"><span class="idea" data-nb-ref-number="111" id="idea111" data-nb-words="2" data-nb-chars="7">– Rudo.</span></p>
          <p class="chunk" data-nb-ref-number="112" data-nb-words="14" data-nb-chars="73"><span class="idea" data-nb-ref-number="112" id="idea112" data-nb-words="14" data-nb-chars="73">Ale malý lékař se&nbsp;proti němu vrhne s&nbsp;rozpřaženýma rukama a&nbsp;tlačí ho&nbsp;zpět.</span></p>
          <p class="chunk" data-nb-ref-number="113" data-nb-words="21" data-nb-chars="123"><span class="idea" data-nb-ref-number="113" id="idea113" data-nb-words="21" data-nb-chars="123">– Zpátky, kamaráde, zpátky, halasí. Ještě nejsem s&nbsp;vaší paničkou hotov. To&nbsp;nebylo jen tak. Zavolám vás, až&nbsp;to&nbsp;bude potřeba.</span></p>
          <p class="chunk" data-nb-ref-number="114" data-nb-words="189" data-nb-chars="1072"><span class="idea" data-nb-ref-number="114" id="idea114" data-nb-words="189" data-nb-chars="1072">Starosta se&nbsp;vrátí na&nbsp;chodbu, ale v&nbsp;jeho srdci teď hude jiná píseň. Přistoupí k&nbsp;oknu a&nbsp;myslí na&nbsp;to, jak se&nbsp;mu&nbsp;ještě před chvílí chtělo jít a&nbsp;zabít určitou osobu, již vinil z&nbsp;neštěstí své ženy. Vždyť je&nbsp;to&nbsp;sotva minuta, co&nbsp;se&nbsp;to&nbsp;v&nbsp;něm vzpínalo, a&nbsp;teď už&nbsp;je&nbsp;to&nbsp;nesmírně daleká vzpomínka, jíž se&nbsp;může smát. Kaťa je&nbsp;živa a&nbsp;bude žít pro něho. Četl to&nbsp;z&nbsp;jejího hlasu i&nbsp;úsměvu. Dívá se&nbsp;do&nbsp;ztišeného sadu, na&nbsp;listí, pokropené měsíčním stříbrem, a&nbsp;poprvé po&nbsp;dlouhých letech je&nbsp;mu&nbsp;ten pohled opět příjemný. Radniční hodiny bijí dvanáct a&nbsp;jemu se&nbsp;zdá, jako by&nbsp;v&nbsp;jejich ozvěně slyšel něčí vzdalující se&nbsp;kroky. Měsíc sklouzl daleko za&nbsp;věž děkanského chrámu a&nbsp;rozsvítil kříž na&nbsp;jejím vrcholku. Závan vděčné zbožnosti projde starostovou myslí. Slyší vzdálený hvizd půlnočního byteňského vlaku a&nbsp;je mu, jako by&nbsp;slyšel pozdrav širého světa, opět plného radosti, veselí a&nbsp;života. Pak někdo zvoní dole u&nbsp;vrat a&nbsp;ztlumené, ale vzrušené hlasy se&nbsp;o&nbsp;čemsi domlouvají. Marina Tlachačová vyběhne udýchaně a&nbsp;důležitě po&nbsp;schodech, starosta však položí varovně prst na&nbsp;ústa, aby ztlumil její horlivost.</span></p>
          <p class="chunk" data-nb-ref-number="115" data-nb-words="22" data-nb-chars="120"><span class="idea" data-nb-ref-number="115" id="idea115" data-nb-words="22" data-nb-chars="120">– Ten z&nbsp;toho domku, ten Kvis zemřel, šeptá děvče přerývaně. Říkal to&nbsp;strejček. Pan doktor tam má&nbsp;přijít, až&nbsp;půjde odtud.</span></p>
          <p class="chunk" data-nb-ref-number="116" data-nb-words="8" data-nb-chars="34"><span class="idea" data-nb-ref-number="116" id="idea116" data-nb-words="8" data-nb-chars="34">– Počkejte na&nbsp;něj a&nbsp;řekněte mu&nbsp;to.</span></p>
        </section>
        <section>
          <p class="chunk" data-nb-ref-number="117" data-nb-words="45" data-nb-chars="260"><span class="idea" data-nb-ref-number="117" id="idea117" data-nb-words="45" data-nb-chars="260">A&nbsp;starosta se&nbsp;prochází dál po&nbsp;chodbě a&nbsp;myslí na&nbsp;toho člověka, jeho smrt a&nbsp;procitnutí své ženy. Nu, má&nbsp;myšlenka ho&nbsp;snad nezabila, ačkoli kdyby to&nbsp;bylo mohlo zachránit Kaťu, nelitoval bych toho. Dveře ložnice se&nbsp;otevřou a&nbsp;doktor vyjde vážný, slavnostní a&nbsp;veselý.</span></p>
          <p class="chunk" data-nb-ref-number="118" data-nb-words="38" data-nb-chars="202"><span class="idea" data-nb-ref-number="118" id="idea118" data-nb-words="38" data-nb-chars="202">– Tak už&nbsp;to&nbsp;máme až&nbsp;na&nbsp;grunt, řekne a&nbsp;přidrží si&nbsp;starostu za&nbsp;oba lokty. Budete tatínkem, kamaráde. Vaše paní je&nbsp;ve&nbsp;třetím měsíci. Teď už&nbsp;se&nbsp;nemusíte bát ničeho. To&nbsp;z&nbsp;ní vyžene všechny záhrobní myšlenky.</span></p>
          <p class="chunk" data-nb-ref-number="119" data-nb-words="6" data-nb-chars="41"><span class="idea" data-nb-ref-number="119" id="idea119" data-nb-words="6" data-nb-chars="41">Starosta vstoupí do&nbsp;ložnice jako oslepen.</span></p>
          <p class="chunk" data-nb-ref-number="120" data-nb-words="27" data-nb-chars="148"><span class="idea" data-nb-ref-number="120" id="idea120" data-nb-words="27" data-nb-chars="148">– Kaťo, řekne, protože nedovede v&nbsp;tu chvíli říci nic jiného. Usedne vedle ní&nbsp;na&nbsp;postel a&nbsp;vezme ji&nbsp;za&nbsp;ruce. Paní Kateřina se&nbsp;usmívá zrůžovělou tváří.</span></p>
          <p class="chunk" data-nb-ref-number="121" data-nb-words="10" data-nb-chars="60"><span class="idea" data-nb-ref-number="121" id="idea121" data-nb-words="10" data-nb-chars="60">– Přivedla jsem ho&nbsp;zpátky, Rudo, řekne, a&nbsp;starosta přikývne.</span></p>
          <p class="chunk" data-nb-ref-number="122" data-nb-words="8" data-nb-chars="37"><span class="idea" data-nb-ref-number="122" id="idea122" data-nb-words="8" data-nb-chars="37">– Nikdy bych nevěřil, že&nbsp;je&nbsp;to&nbsp;možné.</span></p>
          <p class="chunk" data-nb-ref-number="123" data-nb-words="24" data-nb-chars="135"><span class="idea" data-nb-ref-number="123" id="idea123" data-nb-words="24" data-nb-chars="135">– Vzpomínáš si&nbsp;na&nbsp;tu&nbsp;povídku o&nbsp;člověku, který chtěl zabíjet na&nbsp;pasece ve&nbsp;slunečném dni? Jistě se&nbsp;mu&nbsp;již nikdy nevrátí podobná myšlenka.</span></p>
          <p class="chunk" data-nb-ref-number="124" data-nb-words="19" data-nb-chars="109"><span class="idea" data-nb-ref-number="124" id="idea124" data-nb-words="19" data-nb-chars="109">Starosta sedí chvíli zamlkle. Věděla to&nbsp;celou tu&nbsp;dobu a&nbsp;mlčela. Pak pohlédne odhodlaně do&nbsp;jejích očí a&nbsp;řekne:</span></p>
          <p class="chunk" data-nb-ref-number="125" data-nb-words="10" data-nb-chars="47"><span class="idea" data-nb-ref-number="125" id="idea125" data-nb-words="10" data-nb-chars="47">– Proč by&nbsp;se&nbsp;mu&nbsp;vracela? Nebude už&nbsp;mít příčiny.</span></p>
          <p class="chunk" data-nb-ref-number="126" data-nb-words="9" data-nb-chars="51"><span class="idea" data-nb-ref-number="126" id="idea126" data-nb-words="9" data-nb-chars="51">Paní Kateřina se&nbsp;posadí, obejme ho&nbsp;a&nbsp;dlouze políbí.</span></p>
          <p class="chunk" data-nb-ref-number="127" data-nb-words="25" data-nb-chars="126"><span class="idea" data-nb-ref-number="127" id="idea127" data-nb-words="25" data-nb-chars="126">– A&nbsp;teď, Rudo, jdi a&nbsp;rozhrň ty&nbsp;hrozné černé záclony a&nbsp;zítra je&nbsp;dej strhnout. Tady teď bude bydlet život, tady musí být světlo.</span></p>
        </section>
        <section>
          <p class="chunk" data-nb-ref-number="128" data-nb-words="127" data-nb-chars="781"><span class="idea" data-nb-ref-number="128" id="idea128" data-nb-words="127" data-nb-chars="781">Slunce vylezlo na&nbsp;příčku desáté hodiny, ale má&nbsp;jen málo tepla a&nbsp;nestačí prohřívat chladný vzduch, který proudí do&nbsp;byteňských ulic z&nbsp;polí a&nbsp;lesů. Rozsvěcí Byteň, vymytou včerejší bouří a&nbsp;vymetenou nočním větrem. Zelenina a&nbsp;ovoce září ostrými, nelomenými barvami na&nbsp;stáncích před hotelem U&nbsp;Koníčka. Ženy v&nbsp;kabátech a&nbsp;šátcích, s&nbsp;rukama složenýma na&nbsp;životech, namnoze už&nbsp;okrouhlých, rozprávějí o&nbsp;minulé noci. Kvis se&nbsp;vrací do&nbsp;města, nabývá nové podoby a&nbsp;stává se&nbsp;jeho nehynoucím obyvatelem. Nikdo ze&nbsp;zúčastněných nic nevyprávěl, a&nbsp;přece všichni Bytňané vědí všechno. Co&nbsp;se&nbsp;mělo stát s&nbsp;tímto pokojným městem, jakým nebezpečím to&nbsp;uniklo? Víte, že&nbsp;Lída Dastychová utekla včera v&nbsp;noci z&nbsp;města? Odjela půlnočním vlakem. Říkal to&nbsp;Teršík, který jí&nbsp;podával kufřík do&nbsp;vozu. Proč? Prý k&nbsp;divadlu.</span></p>
          <p class="chunk" data-nb-ref-number="129" data-nb-words="69" data-nb-chars="392"><span class="idea" data-nb-ref-number="129" id="idea129" data-nb-words="69" data-nb-chars="392">Ano, Lída jediná přestoupila nepřekročitelnou hranici své lásky a&nbsp;šla za&nbsp;životem, který obsáhne víc, než co&nbsp;může prožít jediný člověk. Probouzet spící osudy a&nbsp;dávat je&nbsp;druhým. Tak je&nbsp;to? Neboť nikdo nemůže žít sám a&nbsp;všichni toužíme jeden po&nbsp;druhém. Ale co&nbsp;bude dělat Jeník Harazimů? Podívejte se, paní, vždyť on&nbsp;by&nbsp;to&nbsp;s&nbsp;ní byl nevyhrál, když to&nbsp;bylo takovéhle, a&nbsp;staří byli beztak proti tomu.</span></p>
          <p class="chunk" data-nb-ref-number="130" data-nb-words="33" data-nb-chars="192"><span class="idea" data-nb-ref-number="130" id="idea130" data-nb-words="33" data-nb-chars="192">Strážník Tlachač se&nbsp;pohupuje na&nbsp;kraji chodníku z&nbsp;pat na&nbsp;špičky, poslouchá ty&nbsp;řeči a&nbsp;neříká tak ani tak. Vypadá jako člověk, který ví&nbsp;více než všichni ostatní, ale ztratil svou bývalou řečnost.</span></p>
          <p class="chunk" data-nb-ref-number="131" data-nb-words="21" data-nb-chars="114"><span class="idea" data-nb-ref-number="131" id="idea131" data-nb-words="21" data-nb-chars="114">Byteň je&nbsp;čistá a&nbsp;svítí v&nbsp;chladném podzimním slunci jako loď, která vyplula z&nbsp;bouře. Pokoj se&nbsp;vrátil do&nbsp;jejích zdí.</span></p>
          <p class="chunk" data-nb-ref-number="132" data-nb-words="37" data-nb-chars="220"><span class="idea" data-nb-ref-number="132" id="idea132" data-nb-words="37" data-nb-chars="220">Jen mlýny ženských jazyků melou zrno dějů velkých i&nbsp;malých a&nbsp;mochnovská kašna uprostřed náměstí spřádá svou trojpramennou píseň o&nbsp;čase, který i&nbsp;nejtišší místa na&nbsp;světě nese dál a&nbsp;dál, vstříc novým dnům a&nbsp;novým událostem.</span></p>
          <hr>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="133" data-nb-words="9" data-nb-chars="61"><span class="idea" data-nb-ref-number="133" id="idea133" data-nb-words="9" data-nb-chars="61"><p>Strnulost (např. při hypnóze, epilepsii apod.). Pozn. red. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./about.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>